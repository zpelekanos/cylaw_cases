[
  {
    "filename": "1-201702-121-2016PolAit.htm",
    "text": "ECLI:CY:AD:2017:D49 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΠΡΩΤΟΒΑΘΜΙΑ ΔΙΚΑΙΟΔΟΣΙΑ (ΠΟΛΙΤΙΚΗ  ΑΙΤΗΣΗ ΑΡ.  121/2016) 16 Φεβρουαρίου, 2017 [Π. ΠΑΝΑΓΗ, Δ/στής] ΑΝΑΦΟΡΙΚΑ ME THN ΑΙΤΗΣΗ ΤΟΥ SEIF ELDIN MOSTAFA MOHAMED EMAM ΚΑΙΑΝΑΦΟΡΙΚΑ ΜΕ ΤΗΝ ΚΥΠΡΙΑΚΗ ΔΗΜΟΚΡΑΤΙΑ ΜΕΣΩ 1. ΔΙΕΥΘΥΝΤΡΙΑΣ ΚΕΝΤΡΙΚΩΝ ΦΥΛΑΚΩΝ, 2. ΥΠΟΥΡΓΟΥ ΔΙΚΑΙΟΣΥΝΗΣ ΚΑΙ ΔΗΜΟΣΙΑΣ ΤΑΞΗΣ, 3. ΓΕΝΙΚΟΥ ΕΙΣΑΓΓΕΛΕΑ ΤΗΣ ΔΗΜΟΚΡΑΤΙΑΣ, Νικολέττα Χαραλαμπίδου (κα), για τον Αιτητή. Ελένη Λοϊζίδου (κα) , Εισαγγελέας της Δημοκρατίας , εκ μέρους του Γενικού Εισαγγελέα της Δημοκρατίας, για τους Καθ΄ ων η Αίτηση. , εκ μέρους του Γενικού Εισαγγελέα της Δημοκρατίας, για τους Καθ΄ ων η Αίτηση. Α Π Ο Φ Α Σ Η Π. Παναγή, Δ. :Η Αραβική Δημοκρατία της Αιγύπτου αιτήθηκε στη βάση διμερούς συμφωνίας της με την Κυπριακή Δημοκρατία για την έκδοση Φυγοδίκων, η οποία κυρώθηκε με τον περί της Συ΅φωνίας ΅εταξύ της Κυπριακής ∆η΅οκρατίας και της Αραβικής ∆η΅οκρατίας της Αιγύπτου για την Έκδοση Φυγοδίκων (Κυρωτικό) Νό΅ο του 1996,  Ν.13 (ΙΙΙ)/96 («η Συμφωνία»), την έκδοση του αιτητή προς  τ ο σκοπό δίωξης του σε σχέση με τα ακόλουθα αδικήματα, σύμφωνα με τη νομοθεσία της Αιγύπτου, τα οποία αυτός κατ' ισχυρισμό έχει διαπράξει: (α) αεροπειρατεία, αντίσταση κατά των αρχών και κράτηση ομήρων κατά παράβαση των άρθρων 88 και 88 bis του Ποινικού Κώδικα (β) πράξεις που θέτουν σε κίνδυνο την ασφάλεια αεροσκάφους κατά παράβαση του άρθρου 168 του Νόμου Πολιτικής Αεροπορίας 28/1981 και (γ) ενέργειες κατά παράβαση συγκεκριμένων άρθρων του Νόμου Καταπολέμησης της Τρομοκρατίας 94/2015. Στις 30.9.2016 το Επαρχιακό Δικαστήριο Λευκωσίας, κατόπιν ακροαματικής διαδικασίας, εξέδωσε διάταγμα κράτησης του αιτητή για σκοπούς έκδοσης του στην Αίγυπτο για να ασκηθεί εναντίον του ποινική δίωξη για τα εν λόγω αδικήματα, αφού ικανοποιήθηκε ότι πληρούνταν οι προϋποθέσεις που θέτει η Συμφωνία. Με την παρούσα αίτηση, ο αιτητής, ο οποίος κατάγεται από την Αίγυπτο,  επιδιώκει την έκδοση εντάλματος Habeas Corpus , προσβάλλοντας τη νομιμότητα της κράτησης του.  Οι λόγοι επί των οποίων στηρίζεται η αίτηση δεν εκτίθενται στο σώμα της αίτησης, αλλά, όπως αναφέρεται στη γραπτή αγόρευση της ευπαίδευτης συνηγόρου του αιτητή και επιβεβαιώθηκε κατά την προφορική συζήτηση της αίτησης ενώπιον του Δικαστηρίου, είναι οι ακόλουθοι: i. Η κράτηση για σκοπούς έκδοσης του Αιτητή στην Αίγυπτο παραβιάζει την αρχή της απαγόρευσης της επαναπροώθησης, λαμβανομένου υπόψη ότι ο Αιτητής είναι αιτητής ασύλου και δεν έχει εκδοθεί ακόμη τελική απόφαση επί του αιτήματός του για άσυλο. ii .      Η κράτηση για σκοπούς έκδοσής του Αιτητή στην Αίγυπτο, παραβιάζει τα άρθρα 2 και 3 της Ευρωπαϊκής Σύμβασης για τα Δικαιώματα του Ανθρώπου (ΕΣΔΑ) και το άρθρο 3 της Σύμβασης των Ηνωμένων Εθνών για την Καταπολέμηση των Βασανιστηρίων. iii . H κράτηση για σκοπούς έκδοσης του Αιτητή στην Αίγυπτο συνιστά, λαμβανομένων όλων των περιστάσεων της υπόθεσης, άδικον και καταπιεστικόν μέτρο λόγω του ότι οι κατηγορίες εναντίον του δεν έγιναν καλή τη πίστη ή προς το συμφέρον της δικαιοσύνης αλλά έγιναν λόγω των πολιτικών του πεποιθήσεων και της κριτικής την οποία άσκησε εναντίον της Αιγυπτιακής Κυβέρνησης. Ενιστάμενοι, οι καθ' ων η αίτηση υποστηρίζουν τη νομιμότητα της κράτησης,  απαντώντας σε θέσεις και ισχυρισμούς του αιτητή που εκτίθενται στην ένορκη δήλωση του, η οποία συνοδεύει την αίτηση, ενώ εγείρουν αριθμό λόγων γιατί κατά την άποψη τους η αίτηση δεν μπορεί να επιτύχει.  Θα γίνει αναφορά πιο κάτω στις εκατέρωθεν θέσεις και εισηγήσεις των διαδίκων, στο βαθμό και έκταση που κρίνεται αναγκαίο για τους σκοπούς της απόφασης. Χρειάζεται εδώ να καταγραφεί συνοπτικά ως εισαγωγή των όσων θα απασχολήσουν στη συνέχεια, το ιστορικό της υπόθεσης, μετά την άφιξη του αιτητή στην Κυπριακή Δημοκρατία, όπως προκύπτει από τη μαρτυρία που δέχθηκε το Επαρχιακό Δικαστήριο και τα μη αμφισβητούμενα γεγονότα.  Η ποινική δίωξη του αιτητή στην Κύπρο σε σχέση με την αεροπειρατεία αναστάληκε με οδηγίες του Γενικού Εισαγγελέα της Δημοκρατίας για σκοπούς έναρξης της διαδικασίας έκδοσης του στην Αίγυπτο. Στις 15.4.2016 και αφού αυτή είχε αρχίσει ενώπιον του Επαρχιακού Δικαστηρίου Λευκωσίας, ο αιτητής καταχώρησε αίτηση για πολιτικό άσυλο, ισχυριζόμενος, κατά τη διάρκεια σχετικής με την αίτηση συνέντευξης του σε λειτουργό της Υπηρεσίας Ασύλου, ότι ο λόγος που τον ώθησε να προχωρήσει στην αεροπειρατεία αεροσκάφους των Αιγυπτιακών Αερογραμμών και να εγκαταλείψει τη χώρα καταγωγής του ήταν η γενική κατάσταση που επικρατεί στην Αίγυπτο και οι γενικευμένες συλλήψεις, ειδικότερα των γυναικών, μετά το πραξικόπημα των Αιγυπτιακών Δυνάμεων Ασφάλειας στις 3.7.2013 και την εκθρόνιση του Μοχάμεντ Μόρσι. Ο φόβος του εστιάζεται στο γεγονός ότι αν επιστρέψει, θα βασανιστεί και θα εκτελεστεί.  Η Υπηρεσία Ασύλου, παρόλο ότι έκρινε πως υπό οποιεσδήποτε άλλες περιστάσεις θα μπορούσε να αναγνωριστεί στον αιτητή η ιδιότητα του πρόσφυγα, εφόσον στο πρόσωπο του συνέτρεχαν οι προϋποθέσεις του άρθρου 3 του περί Προσφύγων Νόμου, Ν.6(1)/2000 (στο εξής «ο Νόμος») και του ’ρθρου 1Α της Σύμβασης της Γενεύης για το Καθεστώς των Προσφύγων του 1951 (στο εξής «η Σύμβαση της Γενεύης»), τον απέκλεισε από το καθεστώς του πρόσφυγα λόγω της πράξης της αεροπειρατείας, σύμφωνα με το άρθρο 1ΣΤ(β) της Σύμβασης της Γενεύης [1] και το άρθρο 5(1)(γ)(ιν) του Νόμου. [2] Εναντίον της απόφασης της Υπηρεσίας Ασύλου έχει καταχωριστεί διοικητική προσφυγή ενώπιον της Αναθεωρητικής Αρχής Προσφύγων. Εναντίον της απόφασης του Επαρχιακού Δικαστηρίου έχει καταχωριστεί έφεση. Υπενθυμίζεται ότι η δικαιοδοσία του Ανωτάτου Δικαστηρίου σε αιτήσεις Habeas Corpus είναι περιορισμένη.  Δεν ενεργεί ως Εφετείο, ούτε έχει την ευχέρεια να ασκήσει όλες τις συνηθισμένες εξουσίες του.  Ως εκ τούτου, δεν μπορεί να αναθεωρήσει τα ευρήματα του Δικαστηρίου που επιλήφθηκε της έκδοσης ούτε να ελέγξει την ορθότητα της άσκησης της διακριτικής του ευχέρειας, αλλά περιορίζεται στην εξέταση κατά πόσο υπάρχει, από αντικειμενική θεώρηση, επαρκής μαρτυρία για την έκδοση και κατά πόσο το Δικαστήριο ενήργησε εντός του δικαιοδοτικού του πλαισίου (βλ. Hachem ν. Διευθυντή Κεντρικών Φυλακών (1992) 1 ΑΑΔ 191 ). Με αυτά υπόψη, το Δικαστήριο προχωρεί στην εξέταση των αιτιάσεων του αιτητή. Αναπτύσσοντας τη θέση του αιτητή ότι η κράτηση για σκοπούς έκδοσης του παραβιάζει την αρχή της απαγόρευσης της επαναπροώθησης, η ευπαίδευτη συνήγορος του υποστηρίζει στη γραπτή αγόρευση της ότι εφόσον η απόφαση της Υπηρεσίας Ασύλου έχει προσβληθεί με ιεραρχική προσφυγή, ο αιτητής διατηρεί το καθεστώς του αιτητή ασύλου και απαγορεύεται η έκδοση του τόσο από τη Σύμβαση της Γενεύης όσο και από το Ευρωπαϊκό δίκαιο. Η αρχή της μη επαναπροώθησης προβλέπεται στο άρθρο 33 παρ.1 της Σύμβασης της Γενεύης. Σύμφωνα με αυτή, απαγορεύεται η βίαιη απομάκρυνση των προσφύγων στα σύνορα εδαφών όπου κινδυνεύουν από διώξεις.  Την προστασία αυτή δικαιούται να επικαλείται οποιοδήποτε πρόσωπο πληροί τις προϋποθέσεις του ορισμού του πρόσφυγα του άρθρου 1Α(2) της Σύμβασης της Γενεύης, εκτός εάν η υπόθεση του εμπίπτει σε μία από τις εξαιρέσεις της παραγράφου 2 του άρθρου 33. Το σχετικό κεκτημένο, ενσωματώνεται στο Νόμο, το άρθρο 4(α) του οποίου καθορίζει ότι πρόσφυγας ή αιτητής ασύλου δεν απελαύνεται σε χώρα ή δεν αποστέλλεται στα σύνορα χώρας όπου λόγω φύλου, φυλής, θρησκείας, ιθαγένειας, ιδιότητας μέλους συγκεκριμένου κοινωνικού συνόλου ή πολιτικών αντιλήψεων, η ζωή ή η ελευθερία του θα τεθεί σε κίνδυνο ή θα υποβληθεί σε βασανιστήρια ή απάνθρωπη ή εξευτελιστική μεταχείριση ή καταδίωξη. Κατά το άρθρο 5(1)(γ)(ι) και (ιι), από το καθεστώς του πρόσφυγα αποκλείονται άτομα τα οποία, μεταξύ άλλων, έχουν διαπράξει έγκλημα κατά της ειρήνης, έγκλημα πολέμου ή έγκλημα  κατά της ανθρωπότητας, όπως τα εγκλήματα αυτά ορίζονται στις διεθνείς συμβάσεις που έχουν καταρτιστεί ΅ε σκοπό την αντιμετώπισή τους ή έχουν διαπράξει σοβαρό μη πολιτικό έγκλημα σε άλλη χώρα πριν από την έκδοση άδειας διαμονής βασισμένης στην αναγνώριση του καθεστώτος του πρόσφυγα. Στην έννοια του σοβαρού ΅η πολιτικού εγκλήματος περιλαμβάνονται ιδιαίτερα σκληρές πράξεις, έστω και εάν διαπράττονται ΅ε υποτιθέμενο πολιτικό σκοπό.  Μέχρι την έκδοση απόφασης επί του αιτήματος του για άσυλο από την Αναθεωρητική Αρχή, αιτητής ασύλου έχει, κατά το άρθρο 8 του Νόμου στο οποίο έχουν πρόσφατα ενσωματωθεί τα διαλαμβανόμενα στο άρθρο 9 της Οδηγίας 2013/32/ΕΕ σχετικά με κοινές διαδικασίες για τη χορήγηση και ανάκληση του καθεστώτος διεθνούς προστασίας, δικαίωμα παραμονής στη Δημοκρατία.  Το δικαίωμα αυτό, όμως, δεν ισχύει όταν οι αρμόδιες αρχές προτίθενται να εκδώσουν τον αιτητή σε τρίτη χώρα (βλ. εδάφιο 1(δ)), ενώ η έκδοση επιτρέπεται μόνο εφόσον η αποφασίζουσα την έκδοση αρχή ικανοποιείται ότι «η απόφαση περί της έκδοσης δεν οδηγεί σε ά΅εση ή έ΅΅εση επαναπροώθηση η οποία να παραβαίνει την παράγραφο (α) του άρθρου 4 ή τις υποχρεώσεις της ∆η΅οκρατίας βάσει του διεθνούς δικαίου ή του δικαίου της Ευρωπαϊκής Ένωσης.» Αντίστοιχες πρόνοιες υπάρχουν και στον περί Εκδόσεως Φυγοδίκων Νόμο, Ν.97/1970 (βλ. άρθρο 6(1)(γ)). Η διαδικασία της έκδοσης και η διαδικασία καθορισμού του καθεστώτος του πρόσφυγα είναι διαφορετικές διαδικασίες, με διαφορετικούς σκοπούς, ενώ διέπονται και από διαφορετικά νομικά κριτήρια, δεν απαγορεύεται όμως η παράλληλη προώθηση τους. Αυτό προκύπτει από τις Κατευθυντήριες Οδηγίες για την Έκδοση και τη Διεθνή Προστασία των Προσφύγων της Υπάτης Αρμοστείας του Ο.Η.Ε. για τους Πρόσφυγες (παράγραφοι 6466), οι οποίες αν και μη δεσμευτικές για το Δικαστήριο, πρέπει να τους δίνεται «δέουσα βαρύτητα» ( considerable weight ) υπό το φως της υποχρέωσης των Συμβαλλόμενων Μελών δυνάμει του ’ρθρου 35 της Σύμβασης της Γενεύης, να διευκολύνουν το έργο του Ύπατου  Αρμοστή των Ηνωμένων Εθνών για τους Πρόσφυγες της επιτήρησης της εφαρμογής των διατάξεων της Σύμβασης (βλ. AlSirri v Secretary of State for the Home Department [2012] UKSC 54 και R v Asfaw [2008] UKHL 31 ). Αναφέρεται, μάλιστα, στην παράγραφο 66 των παραπάνω Κατευθυντηρίων Οδηγιών ότι: «.είναι συνετό να διεξάγονται παράλληλα οι διαδικασίες του καθορισμού του καθεστώτος του πρόσφυγα και της έκδοσης.  Η αντιμετώπιση αυτή είναι επωφελής για λόγους αποτελεσματικότητας  επειδή η διαδικασία έκδοσης μπορεί να έχει ως αποτέλεσμα την αποκάλυψη πληροφοριών που επιδρούν στον καθορισμό του καθεστώτος του πρόσφυγα και ως εκ τούτου επιβάλλεται να συνεκτιμώνται από τις αρχές ασύλου.» Συνακόλουθα των πιο πάνω, η κράτηση του αιτητή για σκοπούς έκδοσης του στην Αίγυπτο, δεν καθίσταται παράνομη επειδή δεν έχει εκδοθεί ακόμη τελική απόφαση επί του αιτήματος του για άσυλο, ως είναι η θέση του αιτητή. Σημειώνεται, όμως, η θέση της Ύπατης Αρμοστείας του ΟΗΕ για τους Πρόσφυγες, ότι όταν η αιτούσα την έκδοση χώρα είναι η χώρα καταγωγής του εκζητούμενου, όπως είναι η εδώ περίπτωση, τα κρατικά όργανα και οι θεσμικοί φορείς που χειρίζονται το αίτημα έκδοσης, δεσμεύονται από απόφαση των αρμοδίων αρχών ασύλου με την οποία αναγνωρίζεται στον εκζητούμενο το καθεστώς του πρόσφυγα. Είναι δε σημαντικό να προηγείται της απόφασης για έκδοση, οριστική απόφαση επί του αιτήματος για πολιτικό άσυλο με το οποίο να καθορίζεται το καθεστώς του εκζητούμενου, γιατί η εκπλήρωση της υποχρέωσης ενός κράτους για μη επαναπροώθηση εξαρτάται από το καθεστώς του εκζητούμενου ως πρόσφυγα. Μπορεί, ως εκ τούτου, να χρειαστεί να αναβληθεί η λήψη απόφασης επί του αιτήματος για έκδοση, μέχρις ότου καταστεί οριστική η απόφαση επί του αιτήματος ασύλου.  Αυτό, όμως, δεν είναι ζήτημα το οποίο πρέπει να απασχολήσει το Δικαστήριο αλλά τις αρμόδιες κρατικές αρχές. Η ευπαίδευτη συνήγορος του αιτητή, ενώ αποδέχεται ότι αιτητής ασύλου μπορεί να εκδοθεί σε αιτούσα την έκδοση του χώρα, νοουμένου ότι δεν παραβιάζεται η αρχή της απαγόρευσης της επαναπροώθησης, θέμα που, κατά την εισήγηση της,  μόνο στο πλαίσιο των διαδικασιών εξέτασης αίτησης ασύλου μπορεί να διαπιστωθεί, θέτει συναφώς το ερώτημα « πώς είναι δυνατό να κρίθηκε ότι ο Αιτητής δεν κινδυνεύει από επαναπροώθηση σε περίπτωση έκδοσης του στην Αίγυπτο, όταν ήδη αναγνωρίστηκε το βάσιμο του φόβου δίωξης του από την Υπηρεσία Ασύλου αλλά τον απέκλεισαν από το καθεστώς, λόγω των αδικημάτων που έχει διαπράξει;» Από την άλλη πλευρά, η ευπαίδευτη συνήγορος των καθ' ων η αίτηση συμφωνεί ότι επιβάλλεται η εξέταση κατά πόσο το υπό απέλαση ή το υπό έκδοση πρόσωπο κινδυνεύει, σε περίπτωση επιστροφής του, να παραβιαστούν τα ανθρώπινα δικαιώματα του. Σε καλύτερη θέση να προβεί στον έλεγχο αυτό, όμως, αλλά και επιφορτισμένο με σχετικό καθήκον δυνάμει του άρθρου 6 του περί Εκδόσεως Φυγοδίκων Νόμου , Ν.97/1970 [3] είναι το Δικαστήριο το οποίο εξετάζει την αίτηση έκδοσης, παρά μια διοικητική αρχή. Όπως έχει αναφερθεί, οι διαδικασίες έκδοσης και ασύλου είναι διαφορετικές μεταξύ τους, με διαφορετικούς σκοπούς, ενώ διέπονται από διαφορετικά νομικά κριτήρια.   Εφόσον ο εκζητούμενος δεν έχει εκδοθεί, ο κίνδυνος εκτιμάται, σύμφωνα με τη νομολογία του Ευρωπαϊκού Δικαστηρίου Ανθρωπίνων Δικαιωμάτων (ΕΔΑΔ), από το Δικαστήριο που εξετάζει την αίτηση έκδοσης, στη βάση της μαρτυρίας που έχει ενώπιον του (βλ. Saadi v Italy (2009) 49 EHRR 30 ), και όχι στα πλαίσια των διαδικασιών της εξέτασης της αίτησης ασύλου, ως εισηγείται η ευπαίδευτη συνήγορος του αιτητή.  Εξετάζοντας το ζήτημα, το Δικαστήριο πρέπει να λάβει υπόψη του όλη τη σχετική μαρτυρία, συμπεριλαμβανομένης της μαρτυρίας οποιουδήποτε εμπειρογνώμονα. ’τομο το οποίο έχει αποκλειστεί σύμφωνα με το άρθρο 1ΣΤ της Σύμβασης της Γενεύης, όπως ο αιτητής, δεν μπορεί να αναγνωριστεί ως πρόσφυγας και να τύχει διεθνούς προστασίας δυνάμει των προνοιών της.  Ωστόσο, μπορεί στην περίπτωση του να εφαρμόζεται η αρχή της απαγόρευσης της επαναπροώθησης δυνάμει άλλης διεθνούς Σύμβασης, όπως η ΕΣΔΑ.  Εν προκειμένω, ο αιτητής, όπως έχει αναφερθεί, ισχυρίζεται ότι η κράτηση του για σκοπούς έκδοσης του στην Αίγυπτο παραβιάζει τα άρθρα 2 και 3 της ΕΣΔΑ και το άρθρο 3 της Σύμβασης των Ηνωμένων Εθνών για την Καταπολέμηση των Βασανιστηρίων. Η γραπτή αγόρευση της ευπαιδεύτου συνηγόρου του αιτητή εστιάζεται στο άρθρο 3 της ΕΣΔΑ και σε σχετική με τούτο νομολογία, το οποίο προβλέπει ότι « Ουδείς επιτρέπεται να υποβληθή εις βασάνους ούτε εις ποινάς ή μεταχείρισιν απανθρώπους ή εξευτελιστικάς », παρέχοντας έτσι ευρύτερη προστασία από αυτή που παρέχεται δυνάμει των άρθρων 32 και 33 της Σύμβασης της Γενεύης. Η κλασσική απόφαση του ΕΔΑΔ, στην υπόθεση Soering v United Kingdom (1989) 11 EHRR 439 καθιέρωσε την αρχή ότι το άρθρο 3 της ΕΣΔΑ απαγορεύει γενικά την απομάκρυνση ενός ατόμου προς μια χώρα όπου κινδυνεύει να υποστεί βασανιστήρια.   Η απόφαση ενός κράτους να εκδώσει ένα άτομο εξετάζεται υπό το πρίσμα του πεδίου εφαρμογής του άρθρου 3 της ΕΣΔΑ και άρα δεσμεύει το εν λόγω κράτος, εφόσον υπάρχουν βάσιμοι λόγοι να πιστεύεται ότι ο εκζητούμενος αντιμετωπίζει πραγματικό κίνδυνο βασανιστηρίων ή απάνθρωπη ή εξευτελιστική μεταχείριση ή τιμωρία στο κράτος που ζητά την έκδοσή του.  Όπως τονίζεται στη Chahal v The United Kingdom [1996] Ε CHR 54, η απαγόρευση βασανιστηρίων από την ΕΣΔΑ έχει απόλυτο χαρακτήρα και ισχύει για κάθε πρόσωπο ανεξάρτητα από τις πράξεις του. Η επιτυχής επίκληση του άρθρου 3 της ΕΣΔΑ απαιτεί την παρουσίαση  σημαντικών λόγων στη βάση των οποίων να πιστεύεται ότι ο εκζητούμενος, εάν παραδοθεί, θα αντιμετωπίσει πραγματικό κίνδυνο να υποστεί βασανιστήρια, ή απάνθρωπη ή εξευτελιστική μεταχείριση ή ποινή στην αιτούσα χώρα.  Όπως λέχθηκε στη Soering : « 91.   In sum, the decision by a Contracting State to extradite a fugitive may give rise to an issue under Article 3 (art. 3), and hence engage the responsibility of that State under the Convention, where substantial grounds have been shown for believing that the person concerned, if extradited, faces a real risk of being subjected to torture or to inhuman or degrading treatment or punishment in the requesting country. » Στην R ( Ullah ) v Special Adjudicator [2004] 2 AC 323 λέχθηκε από το δικαστή Lord Bingham of Cornhill , με αναφορά στη Soering και άλλη νομολογία (παρ.24): «While the Strasbourg jurisprudence does not preclude reliance on articles other than article 3 as a ground for resisting extradition or expulsion, it makes it quite clear that successful reliance demands presentation of a very strong case.  In relation to article 3, it is necessary to show strong grounds for believing that the person, if returned, faces a real risk of being subjected to torture or to inhuman or degrading treatment or punishment.» Επαναβεβαιώθηκε στην υπόθεση Κ v Russia [2013] ECHR 451 ότι βαρύνει τον αιτητή η υποχρέωση να παρουσιάσει μαρτυρία που να είναι ικανή να αποδείξει ότι υπάρχουν σοβαροί λόγοι να πιστεύεται ότι αν εκδοθεί θα εκτεθεί σε πραγματικό κίνδυνο να υποστεί μεταχείριση η οποία αντιβαίνει προς το άρθρο 3 της ΕΣΔΑ.   Όπου προσάγεται τέτοια μαρτυρία, όπως αναφέρεται στη Saadi : «6. . it is for the Government to dispel any doubts about it. 7. In order to determine whether there is a risk of illtreatment, the Court must examine the forseeable consequences of sending the applicant to the receiving country, bearing in mind the general situation there and his personal circumstances » To ερώτημα κατά πόσο ο ενδιαφερόμενος αντιμετωπίζει πραγματικό κίνδυνο να υποστεί μεταχείριση που αντιβαίνει το άρθρο 3, αφορά σε μεικτό ζήτημα νομικό και πραγματικό (βλ. MT (Algeria) & Ο rs v. Secretary of State for the Home Department [2007] EWCA Civ 808) .  H δε εξέταση της ύπαρξης πραγματικού κινδύνου είναι αυστηρή.  Όπως αναφέρεται στη Saadi : « Furthermore, the Court has frequently indicated that it applies rigorous criteria and exercises close scrutiny when assessing the existence of a real risk of illtreatment (see Jabari, cited above, § 39) in the event of a person being removed from the territory of the respondent State by extradition, expulsion or any other measure pursuing that aim.  Although assessment of that risk is to some degree speculative, the Court has always been very cautious, examining carefully the material placed before it in the light of the requisite standard of proof (see paragraphs 128 and 132 above) before indicating an interim measure under Rule 39 of finding that the enforcement of removal from the territory would be contrary to Article 3 of the Convention.  As a result, since adopting the Chahal judgment it has only rarely reached such a conclusion.» Εν προκειμένω, τονίστηκε από την ευπαίδευτη συνήγορο του αιτητή, κατά το στάδιο των διευκρινίσεων, ότι ο λόγος για τον οποίο ο αιτητής ισχυρίζεται ότι υπάρχει πραγματικός κίνδυνος παραβίασης του άρθρου 3 της ΕΣΔΑ, είναι ακριβώς η πράξη της αεροπειρατείας, αφού εγκατέλειψε την A ίγυπτο, χώρα καταγωγής του, με στόχο να δημοσιοποιήσει τις παραβιάσεις ανθρωπίνων δικαιωμάτων στη χώρα αυτή. Τη θέση ότι σε περίπτωση έκδοσης του αιτητή θα υποστεί βασανιστήρια και δεν θα τύχει δίκαιης δίκης,  υποστήριξε και ο ίδιος  ο αιτητής όταν κατάθετε ενώπιον του πρωτόδικου Δικαστηρίου και την επαναλαμβάνει και στην ένορκη δήλωση του η οποία συνοδεύει την υπό εξέταση αίτηση, ισχυριζόμενος ότι υπάρχει πραγματικός κίνδυνος σε περίπτωση έκδοσης του, να υποστεί σοβαρές παραβιάσεις των ανθρωπίνων δικαιωμάτων του, περιλαμβανομένων των δικαιωμάτων του στη ζωή και της μη υποβολής του σε βασανιστήρια και σε απάνθρωπη και ταπεινωτική μεταχείριση.  Πρόσθεσε δε ότι έχει επανειλημμένα βασανιστεί από τις Αιγυπτιακές Αρχές στις φυλακές όπου είχε φυλακιστεί για τις πολιτικές πεποιθήσεις και δράση του, ενώ κάνει λόγο και για ασταθές πολιτικό σκηνικό, με πλήρη σύγχυση της εκτελεστικής με τη δικαστική εξουσία και συστηματική παραβίαση θεμελιωδών δικαιωμάτων των αντιφρονούντων με δολοφονίες, εξαφανίσεις και συστηματικά βασανιστήρια στις φυλακές.  Διενήργησε την αεροπειρατεία με αφορμή την αντιδημοκρατική κατάσταση στην Αίγυπτο, εκφράζοντας τη διαμαρτυρία του για την συμπεριφορά των Αιγυπτιακών Αρχών έναντι συγκεκριμένων γυναικών, οι οποίες συνελήφθησαν και ξυλοκοπήθηκαν από τις αρχές επειδή διαδήλωναν και οι οποίες ήταν φυλακισμένες στην Αίγυπτο.  Με την πράξη του να θέσει το αιγυπτιακό ζήτημα και τις παραβιάσεις ανθρωπίνων δικαιωμάτων που σήμερα συμβαίνουν στην Αίγυπτο ενώπιον του ευρύτερου κοινού, λόγω της είδησης για την αεροπειρατεία στα διεθνή ειδησεογραφικά πρακτορεία, τέθηκε εκ νέου στο στόχαστρο της Αιγυπτιακής Κυβέρνησης η οποία ζητά την έκδοση του κυρίως για πολιτικούς λόγους. Το πρωτόδικο Δικαστήριο μη έχοντας πεισθεί από τις θέσεις του αιτητή, ουσιαστικά απέρριψε τη μαρτυρία του, κρίνοντας ειδικότερα για τη θέση του ότι είναι θύμα διώξεων για τα πολιτικά του πιστεύω πως «ό,τι προκύπτει ξεκάθαρα από τα όσα ο ίδιος αναφέρει, είναι πως οι αρχές ασχολούνταν μαζί του μόνο κατόπιν συλλήψεων του λόγω χρήσης πλαστών διαβατηρίων ». Αναφορικά με τους ισχυρισμούς του για καταπάτηση των ανθρωπίνων δικαιωμάτων στην Αίγυπτο, σημείωσε την καθολική απουσία σχετικής μαρτυρίας. Προσπάθεια δε για προσαγωγή της μαρτυρίας του καθηγητή Emile Joffe , σε σχέση με την επικρατούσα κατάσταση στην Αίγυπτο αναφορικά με τα ανθρώπινα δικαιώματα, η έκθεση του οποίου τέθηκε ενώπιον του πρωτόδικου Δικαστηρίου ως έγγραφο ΑΓ αντίγραφο επισυνάπτεται και στην ένορκη δήλωση του αιτητή που συνοδεύει την παρούσα αίτηση απέτυχε, αφού  το Δικαστήριο με ενδιάμεση απόφαση του, έκρινε ότι δεν μπορούσε να δεχθεί τη μαρτυρία του κ. Joffe ως εμπειρογνώμονα.  Προβάλλεται σχετικά στην ένορκη δήλωση του αιτητή, η οποία υποστηρίζει την υπό εξέταση αίτηση, ότι το Δικαστήριο δεν έδωσε ικανοποιητική αιτιολογία για την πιο πάνω απόφαση του. Θέση η οποία παρέμεινε μετέωρη αφού δεν αναπτύχθηκε ούτε προωθήθηκε στην αγόρευση της συνηγόρου του αιτητή ενώπιον του παρόντος Δικαστηρίου. Ούτε, σημειώνεται, προβλήθηκε οποιοσδήποτε νομικός λόγος σε σχέση με την απόρριψη της μαρτυρίας του αιτητή.  Θα πρέπει εδώ να σημειωθεί επίσης ότι ενώ δόθηκε κάθε ευκαιρία στην πλευρά του αιτητή να παρουσιάσει τη μαρτυρία εμπειρογνώμονα, τόσο πριν όσο και μετά την παραπάνω ενδιάμεση απόφαση του πρωτόδικου Δικαστηρίου, αυτή δεν το έπραξε.  Αίτηση που υποβλήθηκε εκ μέρους του αιτητή στα πλαίσια της παρούσας διαδικασίας για την προσκόμιση περαιτέρω μαρτυρίας, η οποία δεν ήταν ενώπιον του πρωτόδικου Δικαστηρίου, απορρίφθηκε με ενδιάμεση απόφαση του παρόντος Δικαστηρίου ημερομηνίας 19.1.2017. ως εμπειρογνώμονα.  Προβάλλεται σχετικά στην ένορκη δήλωση του αιτητή, η οποία υποστηρίζει την υπό εξέταση αίτηση, ότι το Δικαστήριο δεν έδωσε ικανοποιητική αιτιολογία για την πιο πάνω απόφαση του. Θέση η οποία παρέμεινε μετέωρη αφού δεν αναπτύχθηκε ούτε προωθήθηκε στην αγόρευση της συνηγόρου του αιτητή ενώπιον του παρόντος Δικαστηρίου. Ούτε, σημειώνεται, προβλήθηκε οποιοσδήποτε νομικός λόγος σε σχέση με την απόρριψη της μαρτυρίας του αιτητή.  Θα πρέπει εδώ να σημειωθεί επίσης ότι ενώ δόθηκε κάθε ευκαιρία στην πλευρά του αιτητή να παρουσιάσει τη μαρτυρία εμπειρογνώμονα, τόσο πριν όσο και μετά την παραπάνω ενδιάμεση απόφαση του πρωτόδικου Δικαστηρίου, αυτή δεν το έπραξε.  Αίτηση που υποβλήθηκε εκ μέρους του αιτητή στα πλαίσια της παρούσας διαδικασίας για την προσκόμιση περαιτέρω μαρτυρίας, η οποία δεν ήταν ενώπιον του πρωτόδικου Δικαστηρίου, απορρίφθηκε με ενδιάμεση απόφαση του παρόντος Δικαστηρίου ημερομηνίας 19.1.2017. Το παράπονο του αιτητή για την πτυχή της υπόθεσης που εδώ απασχολεί, όπως αναπτύσσεται στην γραπτή αγόρευση της ευπαίδευτης συνηγόρου του, εστιάζεται στο ότι η παροχή των σχετικών εγγυήσεων από την Αιγυπτιακή Κυβέρνηση, έγινε κατ' ουσία τυπικά και για σκοπούς συμμόρφωσης με τις διατάξεις της διμερούς Συμφωνίας ΚύπρουΑιγύπτου, ως « υποχρεωτικές εγγυήσεις » όπως αναφέρουν οι ίδιες οι Αιγυπτιακές Αρχές στα έγγραφα έκδοσης.  Αντί δε οι αρμόδιες αρχές και το πρωτόδικο Δικαστήριο να προβούν στη δική τους έρευνα ως προς την κατάσταση σε σχέση με τα ανθρώπινα δικαιώματα στην Αίγυπτο, « ικανοποιήθηκαν με τις εν λόγω εγγυήσεις ή/και ικανοποιήθηκαν επί τη βάση μαρτυρίας που προέβαινε σε αυθαίρετα συμπεράσματα και που παραπλάνησε το Δικαστήριο κατά τη λήψη της απόφασης του, αντίστοιχα ότι κανένας κίνδυνος συντρέχει για τον Αιτητή να υποστεί παραβιάσεις των άρθρων 2 και 3 της ΕΣΔΑ ». Εν προκειμένω, κατά την ευπαίδευτη συνήγορο του αιτητή, το πρωτόδικο Δικαστήριο παρασύρθηκε σε εσφαλμένη εκτίμηση της κατάστασης από τη μαρτυρία της κας Χατζηπροδρόμου, νομικού στο Υπουργείο Δικαιοσύνης, τη μαρτυρία της οποίας αποδέχθηκε.  Αυτή δε, όπως μνημονεύεται στην πρωτόδικη απόφαση, κατάθεσε ότι στα πλαίσια της διακρατικής συνεργασίας, που στηρίζεται σε πολυμερείς  ή διακρατικές συμβάσεις, η Κύπρος οφείλει να τηρεί και να σέβεται τις εγγυήσεις και διαβεβαιώσεις που δίνονται από άλλα Κράτη στα πλαίσια τέτοιων διαδικασιών από την αιτούσα χώρα για τη συγκεκριμένη περίπτωση, τα οποία έχουν βαρύτητα,  και δεν είναι επιτρεπτό « να λαμβάνεται κάτι αόριστο και εξωγενές υπόψη». Οι καθ΄ ων η αίτηση συμφωνούν ότι στην περίπτωση που ένας φυγόδικος παρουσιάσει αξιόπιστη μαρτυρία ότι κινδυνεύει να υποστεί βασανιστήρια εάν εκδοθεί, οι εγγυήσεις της αιτούσας χώρας μπορεί να μην είναι ικανοποιητικές ότι δεν θα υπάρξει παραβίαση του άρθρου 3 της ΕΣΔΑ με την έκδοση του. Στην προκειμένη περίπτωση, όμως, δεν παρουσιάστηκε τέτοια μαρτυρία. Οι αιτιάσεις του αιτητή δεν ευσταθούν.  Το ορθό κριτήριο σε σχέση με το άρθρο 3 της ΕΣΔΑ είναι κατά πόσο έχουν καταδειχθεί σημαντικοί λόγοι να πιστεύεται ότι ο αιτητής, εάν παραδοθεί, θα αντιμετωπίσει πραγματικό κίνδυνο να υποστεί βασανιστήρια, ή απάνθρωπη ή εξευτελιστική μεταχείριση ή ποινή στην Αίγυπτο. Αυτό , κατά την απόφαση AS & DD ( Libya ) v Secretary of State for the Home Department & Anor [2008] EWCA Civ 289 «means no more than that there must be a proper evidential basis for concluding that there was such a real risk. This is made clear in Saadi v Italy .». Η απόφαση ως προς την ύπαρξη πραγματικού κίνδυνου πρέπει να βασίζεται σε αποδεικτικά στοιχεία και όχι σε ισχυρισμούς ή θεωρίες. Το βάρος απόδειξης ισχυρισμών για παραβιάσεις της ΕΣΔΑ, όπως έχει αναφερθεί, το φέρει ο εκζητούμενος. Στην προκειμένη περίπτωση, το πρωτόδικο Δικαστήριο δεν είχε στη διάθεση του στοιχεία αντικειμενικά και αξιόπιστα ότι σε περίπτωση που ο αιτητής εκδοθεί, θα αντιμετωπίσει πραγματικό κίνδυνο να υποστεί μεταχείριση η οποία παραβιάζει τα ανθρώπινα δικαιώματα του, ενώ είχε ενώπιον του τις διαβεβαιώσεις των Αιγυπτιακών Αρχών (συγκεκριμένα του Prosecutor General της Αιγύπτου) ότι, μεταξύ άλλων,  σέβονται και θα σεβαστούν πλήρως τα δικαιώματα του αιτητή, όπως αυτά απορρέουν από την ΕΣΔΑ και ότι τα αδικήματα για τα οποία επιδιώκεται η δίωξη και η προσαγωγή του αιτητή ενώπιον Δικαστηρίου της Αιγύπτου δεν επισύρουν θανατική ποινή. Δεν υπήρχε ενώπιον του πρωτόδικου Δικαστηρίου μαρτυρία η οποία να αμφισβητεί το αξιόπιστο των διαβεβαιώσεων ή ότι αυτές θα γίνουν σεβαστές από τις Αιγυπτιακές Αρχές, ή για την ύπαρξη οποιουδήποτε  κινδύνου να μη τις σεβαστούν, καθώς επίσης για το μέγεθος του κινδύνου. Επίσης, στα πλαίσια αιτήματος της Νομικής Υπηρεσίας της Δημοκρατίας για συμπληρωματικές πληροφορίες διευκρινίσεις, δόθηκε δέσμη εγγράφων (Τεκμήριο Χ ενώπιον του πρωτόδικου Δικαστηρίου), στο οποίο περιλαμβάνονται διαβεβαιώσεις ότι ο αιτητής θα απολαμβάνει όλες τις εγγυήσεις για δίκαιη δίωξη (« will enjoy all the guarantees of fair prosecution »), ενώ περιγράφονται οι διαδικασίες που θα ακολουθηθούν, αφού παραδοθεί ο αιτητής στις Αιγυπτιακές Αρχές, καθώς και οι εγγυήσεις που παρέχονται για δίκαιη δίωξη και δίκαιη δίκη. Σύμφωνα με άλλο συμπληρωματικό έγγραφο (Τεκμήριο XII ), η Αίγυπτος έχει προβεί στην υπογραφή και κύρωση διεθνών συμβάσεων για την προστασία των ανθρωπίνων δικαιωμάτων, μεταξύ άλλων, τη Σύμβαση κατά των Βασανιστηρίων και ’λλων Μορφών Σκληρής, Απάνθρωπης ή Εξευτελιστικής Μεταχείρισης ή Τιμωρίας , η οποία υιοθετήθηκε από τη Γενική Συνέλευση των Ηνωμένων Εθνών στις 10 Δεκεμβρίου 1984. Στην έκθεση του αρμόδιου λειτουργού της Υπηρεσίας Ασύλου (Τεκμήριο ΧΙ V ενώπιον του πρωτόδικου Δικαστηρίου), οι  «διπλωματικές εγγυήσεις» περιγράφονται ως αξιόπιστες και ότι «καλύπτονται» από τη Συμφωνία μεταξύ της Κυπριακής Δημοκρατίας και της Αραβικής Δημοκρατίας της Αιγύπτου για την έκδοση φυγοδίκων. Η απόφαση της Υπηρεσίας Ασύλου να αποδώσει στον αιτητή, ο οποίος δεν έχει αναγνωρισθεί ως πρόσφυγας, το «ευεργέτημα της αμφιβολίας», λόγω των πολιτικών απόψεων που εξέφρασε εναντίον της σημερινής κυβέρνησης της Αιγύπτου, κατά τη διάρκεια της αεροπειρατείας και ακολούθως με τη σύλληψη του από τις Κυπριακές Αρχές, υπό το φως των πιο πάνω νομολογιακών αρχών, δεν βοηθά την υπόθεση του. Σημειώνεται δε ότι στο τέλος της έκθεσης αναφέρεται: «Παράλληλα από τα παραπάνω και δεδομένου ότι, δεν επιβεβαιώθηκε περίπτωση ο αιτών να υποστεί απάνθρωπη ή εξευτελιστική μεταχείριση, κρίνεται ότι δεν συντρέχει περίπτωση εφαρμογής του ’ρθρου 3 της Ευρωπαϊκής Σύμβασης Ανθρωπίνων Δικαιωμάτων ή του ’ρθρου 3 της Σύμβασης κατά των βασανιστηρίων.» Η προσέγγιση του Επαρχιακού Δικαστηρίου με βάση τα στοιχεία που είχαν παρουσιαστεί ενώπιον του ήταν εύλογη. Ο αιτητής, στη θέση ότι η κράτηση του για σκοπούς έκδοσης συνιστά άδικον και καταπιεστικό μέτρο, λόγω του ότι οι κατηγορίες εναντίον του δεν έγιναν καλή τη πίστη ή προς το συμφέρον της δικαιοσύνης αλλά λόγω των πολιτικών του πεποιθήσεων και της κριτικής την οποία αυτός άσκησε εναντίον της Αιγυπτιακής Κυβέρνησης (βλ. άρθρο 10(3)(γ) του Ν.70/1970 ), εντάσσει και τη διάπραξη της αεροπειρατείας, η οποία, εισηγείται, συνιστά από  μόνη της πολιτική πράξη και έκφραση πολιτικών πεποιθήσεων που θέτουν τη ζωή του σε κίνδυνο σε περίπτωση έκδοσης του στην Αίγυπτο. Μπορεί να λεχθεί ευθύς εξαρχής ότι η αεροπειρατεία από μόνη της δεν συνιστά πολιτική πράξη ούτε αποκλείει αυτόν που τη διέπραξε από το καθεστώς του πρόσφυγα. Η κάθε περίπτωση εξαρτάται από τα δικά της περιστατικά. ( Βλ ., μεταξύ άλλων , παρ . 85 και 86 του Background Note on the Application of the Exclusion Clauses: Article 1F of the 1951 Convention relating to the Status of Refugees , (UNHCR)). Οι συνήγοροι δεν έχουν επικαλεσθεί οποιαδήποτε αυθεντία σε σχέση με την ερμηνεία της φράσης «πολιτική πράξη». Πρόκειται για φράση που, όπως αναφέρουν σχολιαστές, είναι δύσκολο να ερμηνευθεί. Ωστόσο, θεωρώ χρήσιμες, για τους σκοπούς της παρούσας απόφασης, τις ερμηνείες που δόθηκαν στις αγγλικές αποφάσεις T v Secretary of State for the Home Department [1996] AC 742 και Schtraks v . Government of Israel and Others [1962] UKHL 4.  Στην πρώτη, αναφέρεται από το δικαστή Lord Lloyd of Berwick ότι: « A crime is a political crime for the purposes of article 1F( b ) of the Geneva Convention if, and only if (1) it is committed for a political purpose, that is to say, with the object of overthrowing or subverting or changing the government of a state or inducing it to change its policy; and (2) there is a sufficiently close and direct link between the crime and the alleged political purpose. In determining whether such a link exists, the court will bear in mind the means used to achieve the political end, and will have particular regard to whether the crime was aimed at a military or governmental target, on the one hand, or a civilian target on the other, and in either event whether it was likely to involve the indiscriminate killing or injuring of members of the public.» Στη δεύτερη, λέχθηκε από το δικαστή Viscount Radcliffe : « In my opinion the idea that lies behind the phrase \"offence of a political character\" is that the fugitive is at odds with the state that applies for his extradition on some issue connected with the political control or government of the country. The analogy of \"political\" in this context is with \"political\" in such phrases as \"political refugee\", \"political asylum\" or \"political prisoner\". It does indicate, I think, that the requesting state is after him for reasons other than the enforcement of the criminal law in its ordinary, what I may call its common or international, aspect. It is this idea that the judges were seeking to express in the two early cases of Re Castioni n(16) and Re Meunier n(17) when they connected the political offence with an uprising, a disturbance, an insurrection, a civil war or struggle for power: and in my opinion it is still necessary to maintain the idea of that connection.» Το αδίκημα της αεροπειρατείας και τα λοιπά αδικήματα για τα οποία ζητείται η έκδοση του αιτητή είναι αδικήματα του κοινού ποινικού δικαίου. T α περιστατικά της υπόθεσης δεν είναι τέτοια που να αποδίδουν σε αυτά πολιτική χροιά.  Όπως διαπιστώθηκε και πρωτοδίκως, απουσιάζει μαρτυρία η οποία να θέτει τον αιτητή σε αντιπαράθεση με την Αιγυπτιακή Κυβέρνηση λόγω των πιστεύω και των πεποιθήσεων του. Αποτέλεσε δε εύρημα του πρωτόδικου Δικαστηρίου ότι ο αιτητής «ελεύθερα μπορούσε να πηγαινοέρχεται εντός ή εκτός Αιγύπτου χωρίς προβλήματα» και οι αρχές ασχολούνταν μαζί του, ως έχει αναφερθεί, «μόνο κατόπιν συλλήψεων του λόγω χρήσης πλαστών διαβατηρίων». Ούτε αποδείχθηκε οποιαδήποτε  δραστηριότητα του αιτητή η οποία να επιτρέπει τον χαρακτηρισμό των πράξεων που του αποδίδονται ως «πράξεις πολιτικού χαρακτήρα», όπως έχει ερμηνευθεί ο όρος στην παραπάνω νομολογία. Περαιτέρω, δεν υπάρχει αξιόπιστη μαρτυρία ότι οι κατηγορίες εναντίον του αιτητή δεν έγιναν καλή τη πίστη αλλά αντίθετα με σκοπό την πολιτική δίωξη του.  Αντί αυτών, υπάρχουν οι διαβεβαιώσεις των Αιγυπτιακών Αρχών ότι τα κίνητρα της δίωξης δεν είναι πολιτικά. Κατά τεκμήριο οι δημόσιες αρχές των συμβληθέντων κρατών ενεργούν με καλή πίστη.  Όποτε δε εγείρεται θέμα πως η δίωξη ενός εκζητούμενου γίνεται για πολιτικά ή άλλα κίνητρα, το βάρος απόδειξης το φέρει αυτός ( Γενικός Εισαγγελέας ν. Konovalova , Πολ. Εφ. 436/11, ημερ. 30.9.2015), ECLI:CY:AD:2015:D639 Πολ. Εφ. 436/11, ημερ. 30.9.2015), ECLI:CY:AD:2015:D639 . Ο αιτητής δεν έχει αποσείσει το εν λόγω βάρος. Συνακόλουθα των πιο πάνω, δεν συντρέχει λόγος ο οποίος να δικαιολογεί την έγκριση της αίτησης, η οποία και απορρίπτεται. Ενόψει της φύσης της διαδικασίας, δεν εκδίδεται διαταγή για έξοδα. Π. ΠΑΝΑΓΗ, Δ. /ΣΓεωργίου [1] «Αι διατάξεις της Συμβάσεως ταύτης δεν εφαρμόζονται επί προσώπων δια τα οποία υπάρχουν σοβαροί λόγοι να πιστεύη τις ότι: α) .˙ β) έχουν διαπράξει σοβαρόν αδίκημα του κοινού ποινικού δικαίου ευρισκόμενα εκτός της χώρας της εισδοχής πριν ή γίνουν ταύτα δεκτά ως πρόσφυγες υπό της χώρας ταύτης˙ γ) .» [2] «5.(1) Αιτητής αποκλείεται από το καθεστώς του πρόσφυγα... (γ) σε περίπτωση που υπάρχουν σοβαροί λόγοι ότι. ( iv ) είναι ηθικός αυτουργός ή συ΅΅ετέχει άλλως πως στη διάπραξη οποιουδήποτε από τα προβλεπό΅ενα στις υποπαραγράφους ( i ) ΅έχρι και ( iii ) εγκλή΅ατα ή πράξεις.» [3] «6.(1) Ουδείς θέλει εκδοθή δυνά΅ει του παρόντος Νό΅ου εις Κράτος συνάψαν συνθήκην εκδόσεως ΅ετά της ∆η΅οκρατίας ή εις καθωρισ΅ένην χώραν της Κοινοπολιτείας ουδέ δύναται να κρατηθή ή να εκδοθή έ v ταλ΅α κρατήσεως αυτού διά τους σκοπούς της τοιαύτης εκδόσεως, εάν ούτος είναι πολίτης της ∆η΅οκρατίας εξαιρου΅ένων των περιπτώσεων που επιτρέπεται από το Σύνταγ΅α ή εάν ο Υπουργός, το εκδικάζον την αίτησιν της εκδόσεως δικαστήριον ή το επιληφθέν αιτήσεως habeas corpus ή αιτήσεως αναθεωρήσεως Ανώτατον ∆ικαστήριον κρίνη ότι (α) το αδίκη΅α, δι' ο ούτος διώκεται ή κατεδικάσθη είναι πολιτικού χαρακτήρος. (β) η αίτησις εκδόσεως (καίτοι ε΅φανιζο΅ένη ως αφορώσα εις αδίκη΅α δι' ο δύναται να χωρήση έκδοσις) υπεβλήθη εν τη πραγ΅ατικότητι επί τω σκοπώ διώξεως ή κολάσεως αυτού λόγω της φυλής εις ην ανήκει, των θρησκευτικών αυτού πεποιθήσεων, της εθνικότητός του ή των πολιτικών αυτού φρονη΅άτων. ή (γ) ούτος θα ηδύνατο, εφ' όσον ενηργείτο η έκδοσις του, να τύχη δυσ΅ενούς ΅εταχειρίσεως κατά την εκδίκασιν της υποθέσεως του ή v α κολασθή, κρατηθή ή περιορισθή η προσωπική αυτού ελευθερία, λόγω της φυλής εις ην ανήκει, των θρησκευτικών αυτού πεποιθήσεων, της εθνικότητός του ή των πολιτικών αυτού φρονη΅άτων.»"
  },
  {
    "filename": "1-201702-14-17PolAit.htm",
    "text": "ECLI:CY:AD:2017:D32 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Πολιτική Αίτηση Αρ. 14/2017) (Πολιτική Αίτηση Αρ. 14/2017) 2 Φεβρουαρίου 2017 [ΝΑΘΑΝΑΗΛ, Δ/στής] ΑΝΑΦΟΡΙΚΑ ΜΕ ΤΑ ΑΡΘΡΑ 30(2), 30(3) ΚΑΙ 155.4 ΤΟΥ ΣΥΝΤΑΓΜΑΤΟΣ, ΤΑ ΑΡΘΡΑ 31 ΚΑΙ 32 ΤΟΥ Ν. 14/60 , ΤΑ ΑΡΘΡΑ 6 ΚΑΙ 9 ΤΟΥ ΚΕΦΑΛΑΙΟΥ 6, ΤΑ ΑΡΘΡΑ 30(20) ΚΑΙ 30(3) ΤΟΥ ΣΥΝΤΑΓΜΑΤΟΣ ΚΑΙ ΤΙΣ ΑΡΧΕΣ ΦΥΣΙΚΗΣ ΔΙΚΑΙΟΣΥΝΗΣ, ΔΙΚΑΙΗΣ ΔΙΚΗΣ ΚΑΙ ΕΠΙΕΙΚΕΙΑΣ ΚΑΙ  ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΗΣ ΕΤΑΙΡΕΙΑΣ C & C PAPACOSTAS LTD ΑΠΟ ΤΗΝ ΠΑΦΟ ΕΠΗΡΕΑΖΟΜΕΝΟ ΠΡΟΣΩΠΟ ΣΤΗΝ ΑΓΩΓΗ Ε.Δ. ΠΑΦΟΥ ΜΕ ΑΡΙΘΜΟ 519/2008 ΚΑΙ ΑΠΟ ΤΗΝ ΑΠΟΦΑΣΗ ΠΟΥ ΕΚΔΟΔΘΗΚΕ ΠΕΡΙ ΤΗΝ 16/3/2015 ΕΝΑΝΤΙΟΝ ΤΗΣ ΕΤΑΙΡΕΙΑΣ ΑΠΟ ΤΗΝ ΠΑΦΟ ΕΠΗΡΕΑΖΟΜΕΝΟ ΠΡΟΣΩΠΟ ΣΤΗΝ ΑΓΩΓΗ Ε.Δ. ΠΑΦΟΥ ΜΕ ΑΡΙΘΜΟ 519/2008 ΚΑΙ ΑΠΟ ΤΗΝ ΑΠΟΦΑΣΗ ΠΟΥ ΕΚΔΟΔΘΗΚΕ ΠΕΡΙ ΤΗΝ 16/3/2015 ΕΝΑΝΤΙΟΝ ΤΗΣ ΕΤΑΙΡΕΙΑΣ PETROLINA ( HOLDINGS ) PUBLIC LTD ΜΕ ΤΗΝ ΟΠΟΙΑ ΕΚΔΟΘΗΚΕ ΜΕΤΑΞΥ ΑΛΛΩΝ ΔΙΑΤΑΓΜΑ ΕΞΩΣΗΣ ΑΠΟ ΑΚΙΝΗΤΟ ΚΑΙ ΠΑΡΑΔΟΣΗΣ ΤΟΥ ΣΤΗΝ ΠΡΟΤΕΡΑ ΚΑΤΑΣΤΑΣΗ ΤΗΝ ΚΑΤΟΧΗ ΤΟΥ ΟΠΟΙΟΥ ΕΧΕΙ Ο ΑΙΤΗΤΗΣ  ΧΩΡΙΣ ΝΑ ΚΛΗΘΕΙ ΣΤΗ ΔΙΑΔΙΚΑΣΙΑ ΚΑΙ/Η ΕΝΗΕΡΩΘΕΙ Ο ΑΙΤΗΤΗΣ ΓΙΑ ΤΗΝ ΠΑΡΑΧΩΡΗΣΗ ΑΔΕΙΑΣ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΕΝΤΑΛΜΑΤΟΣ CERTIORARI ΚΑΙ PROHIBITION ΚΑΙ   ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡΟΜΗΝΙΑΣ 16/3/2015 ΣΤΗΝ ΑΓΩΓΗ Ε.Δ. ΠΑΦΟΥ 519/2008 ΜΕ ΤΗΝ ΟΠΟΙΑ ΕΚΔΟΘΗΚΕ ΜΕΤΑΞΥ ΑΛΛΩΝ ΔΙΑΤΑΓΜΑ ΕΞΩΣΗΣ ΑΠΟ ΑΚΙΝΗΤΟ ΚΑΙ ΠΑΡΑΔΟΣΗΣ ΤΟΥ ΣΤΗΝ ΠΡΟΤΕΡΑ ΚΑΤΑΣΤΑΣΗ ΤΗΝ ΚΑΤΟΧΗ ΤΟΥ ΟΠΟΙΟΥ ΕΧΕΙ Ο ΑΙΤΗΤΗΣ ΧΩΡΙΣ ΝΑ ΚΛΗΘΕΙ ΣΤΗ ΔΙΑΔΙΚΑΣΙΑ ΚΑΙ/Η ΧΩΡΙΣ ΝΑ ΑΚΟΥΣΤΕΟΙ Ο ΑΙΤΗΤΗΣ Η ΟΠΟΙΑ ΛΗΦΘΗΚΕ ΚΑΤΑ ΠΑΡΑΒΑΣΗ ΤΩΝ ΑΡΧΩΝ ΦΥΣΙΚΗΣ ΔΙΚΑΙΟΣΥΝΗΣ, ΤΩΝ ΑΡΧΩΝ ΤΗΣ ΕΠΙΕΙΚΕΙΑΣ, ΤΩΝ ΑΡΧΩΝ ΔΙΚΑΙΗΣ ΔΙΚΗΣ ΚΑΙ ΤΩΝ ΑΡΘΡΩΝ 30(2) ΚΑΙ 30(3) ΤΟΥ ΣΥΝΤΑΓΜΑΤΟΣ ΤΗΣ ΚΥΠΡΙΑΚΗΣ ΔΗΜΟΚΡΑΤΡΙΑ, ΤΩΝ ΑΡΘΡΩΝ 31 ΚΑΙ 32 ΤΟΥ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡΟΜΗΝΙΑΣ 16/3/2015 ΣΤΗΝ ΑΓΩΓΗ Ε.Δ. ΠΑΦΟΥ 519/2008 ΜΕ ΤΗΝ ΟΠΟΙΑ ΕΚΔΟΘΗΚΕ ΜΕΤΑΞΥ ΑΛΛΩΝ ΔΙΑΤΑΓΜΑ ΕΞΩΣΗΣ ΑΠΟ ΑΚΙΝΗΤΟ ΚΑΙ ΠΑΡΑΔΟΣΗΣ ΤΟΥ ΣΤΗΝ ΠΡΟΤΕΡΑ ΚΑΤΑΣΤΑΣΗ ΤΗΝ ΚΑΤΟΧΗ ΤΟΥ ΟΠΟΙΟΥ ΕΧΕΙ Ο ΑΙΤΗΤΗΣ ΧΩΡΙΣ ΝΑ ΚΛΗΘΕΙ ΣΤΗ ΔΙΑΔΙΚΑΣΙΑ ΚΑΙ/Η ΧΩΡΙΣ ΝΑ ΑΚΟΥΣΤΕΟΙ Ο ΑΙΤΗΤΗΣ Η ΟΠΟΙΑ ΛΗΦΘΗΚΕ ΚΑΤΑ ΠΑΡΑΒΑΣΗ ΤΩΝ ΑΡΧΩΝ ΦΥΣΙΚΗΣ ΔΙΚΑΙΟΣΥΝΗΣ, ΤΩΝ ΑΡΧΩΝ ΤΗΣ ΕΠΙΕΙΚΕΙΑΣ, ΤΩΝ ΑΡΧΩΝ ΔΙΚΑΙΗΣ ΔΙΚΗΣ ΚΑΙ ΤΩΝ ΑΡΘΡΩΝ 30(2) ΚΑΙ 30(3) ΤΟΥ ΣΥΝΤΑΓΜΑΤΟΣ ΤΗΣ ΚΥΠΡΙΑΚΗΣ ΔΗΜΟΚΡΑΤΡΙΑ, ΤΩΝ ΑΡΘΡΩΝ 31 ΚΑΙ 32 ΤΟΥ ΝΟΜΟΥ 14/60 ΚΑΙ ΤΩΝ ΑΡΘΡΩΝ 6 ΚΑΙ 9 ΤΟΥ ΚΕΦ. 6, ΩΣ ΕΠΙΣΗΣ ΚΑΙ ΤΗΣ ΣΧΕΤΙΚΗΣ ΝΟΜΟΛΓΙΑΣ Γ. Ζαχαρίου (κα) για Σπ. Α. Σπύρου & Συνεργάτες Δ.Ε.Π.Ε., για τους Αιτητές. ΑΠΟΦΑΣΗ  ( ΑΠΟΦΑΣΗ  ( Ex tempore ) ΝΑΘΑΝΑΗΛ, Δ.: Οι αιτητές θεωρούν τους εαυτούς τους ως επηρεαζόμενο πρόσωπο παρά το ότι δεν ήσαν διάδικοι στην εκδοθείσα στις 16.3.2015 απόφαση στην αγωγή του Επαρχιακού Δικαστηρίου Πάφου με αρ. 519/2008.  Ως εκ τούτου ζητούν άδεια να καταχωρήσουν αίτηση με κλήση για να εκδοθεί προνομιακό ένταλμα τύπου Certiorari ώστε η εν λόγω απόφαση  να μεταφερθεί στο Ανώτατο Δικαστήριο με σκοπό την ακύρωση της. Η αγωγή υπ΄ αρ. 519/2008 ηγέρθηκε από τους ιδιοκτήτες τεμαχίων γης (τριών οικοπέδων), εναντίον των εναγομένων στους οποίους τα είχαν ενοικιάσει το 1990 και συγκεκριμένα στην εναγομένη 1, Lefkaritis Oils Ltd , (τότε Shell Cyprus Ltd ), με σκοπό την ανέγερση και λειτουργία σταθμού βενζίνης για τον οποίο είχε εξασφαλιστεί σχετική άδεια.  Το 2000 τα δικαιώματα και υποχρεώσεις της εν λόγω εναγομένης 1, μεταβιβάστηκαν στην εναγομένη 2, Petrolina ( Holdings ) Public Ltd .  Η συμφωνία ενοικίασης ήταν για 16 έτη, με δικαίωμα ανανέωσης.  Δημιουργήθηκε διαφορά στην προσπάθεια των εναγομένων να ανανεώσουν τη συμφωνία, με τους ενάγοντες να θεωρούν εκπρόθεσμη την υποβολή της πρότασης.  Οι διαπραγματεύσεις  για ανανέωση και επανακαθορισμό του ενοικίου κατέρρευσαν και οι ενάγοντες ζήτησαν την  σ΄ αυτούς παράδοση των τεμαχίων και την επαναφορά των οικοπέδων στην προτέρα τους κατάσταση.  Τα ενοίκια εισπράττονταν στο μεταξύ άνευ βλάβης και ως ενδιάμεσα κέρδη.  Οι εναγόμενοι στην υπεράσπιση τους ήγειραν, μεταξύ  άλλων, και ζήτημα ότι υπήρξε υπενοικίαση της γης με τη ρητή συγκατάθεση των ιδιοκτητών, ή,  διαζευκτικά, ότι υπήρξε παραχώρηση άδειας σε τρίτο άτομο ως πρατηριούχου με την ανοχή ή άδεια ή συγκατάθεση των εναγόντων το οποίο  και θα έπρεπε να ήταν διάδικος στην αγωγή, οι ίδιοι δε ως θέσμιοι δε ενοικιαστές ενέπιπταν στη δικαιοδοσία του Δικαστηρίου Ελέγχου Ενοικιάσεων.  Οι ενάγοντες αρνήθηκαν με την απάντηση τους ότι έδωσαν ποτέ  ρητή συγκατάθεση προς υπενοικίαση, η οποία και ουδέποτε ζητήθηκε και ο όποιος κάτοχος των οικοπέδων ορίστηκε προς το σκοπό λειτουργίας του πρατηρίου πετρελαιοειδών από τους εναγομένους, δυνάμει απλής και μόνο άδειας χρήσης. Διεξήχθη ακροαματική διαδικασία, κατέθεσαν μάρτυρες και το Επαρχιακό Δικαστήριο Πάφου αποδέχθηκε την αγωγή με αποτέλεσμα να εκδοθούν τα διατάγματα που ζητούντο με την αγωγή, ήτοι για εκκένωση και παράδοση των οικοπέδων και επαναφοράς τους στην προτέρα, πριν την ενοικίαση, κατάσταση, καθώς και ενδιάμεσα κέρδη και αποζημιώσεις για παράνομη επέμβαση.  Η ισχύς των διαταγμάτων που αφορούσε την παράδοση ελευθέρως της κατοχής του τεμαχίου αναστάληκε για περίοδο 30 ημερών από την επίδοση στην εναγομένη 2, περίοδος η οποία έχει εκπνεύσει.  Η αγωγή εναντίον της εναγομένης 1, απεσύρθη σε στάδιο της διαδικασίας.  Η απόφαση εκδόθηκε στις 16.3.2015. Το Δικαστήριο έκρινε ότι η περίοδος ενοικίασης είχε λήξει, δεν υπήρξε μετατροπή της συμφωνίας σε ενοικίαση από έτος σε έτος (προς τούτο δεν δικογραφήθηκε ευκρινώς τέτοια θέση, ούτε μπορούσε η συμφωνία και τα γεγονότα να ερμηνευθούν ως η εισήγηση της εναγομένης 2), οι εναγόμενες 1 και 2 δεν είχαν ποτέ τερματίσει οι ίδιες τη συμφωνία για κατ΄ ισχυρισμόν παράβαση όρων από τους ενάγοντες της γραπτής συμφωνίας ενοικίασης, και η ενοικίαση δεν είχε ανανεωθεί.  Επομένως οι εναγόμενοι και ιδιατέρως η εναγόμενη 2, που παρέμεινε, είχε καταστεί επεμβασίας από 20.11.2006.  Αφού αξιολόγησε τη σχετική μαρτυρία επεδίκασε ανάλογες αποζημιώσεις, απορρίπτοντας ταυτόχρονα και τις δύο προδικαστικές ενστάσεις που ηγέρθηκαν ως προς την ύπαρξη ρήτρας διαιτησίας και περί αναρμοδιότητας του Επαρχιακού Δικαστηρίου. Είναι η θέση των παρόντων αιτητών ότι είναι οι κάτοχοι πρατηρίου πετρελαιοειδών που λειτουργεί εντός των τεμαχίων αυτών με άδεια χρήσης που παραχωρήθηκε από τους εναγόμενους ή τον εναγόμενο 2, από το 1999 και η οποία ανανεώνεται έκτοτε.  Στην αγωγή δεν είχαν προστεθεί οι ίδιοι ως διάδικοι, ούτε ενημερώθηκαν σε οποιοδήποτε χρόνο για την ύπαρξη ή την προώθηση της.  Περί τα τέλη Οκτωβρίου του 2016, κοινοποιήθηκε στους αιτητές από τους συνιδιοκτήτες των τεμαχίων επιστολή που απέστειλαν οι τελευταίοι στην εναγόμενη 2, Petrolina ( Holdings ) Public Ltd , ζητώντας την παράδοση εντός τακτής προθεσμίας των ακινήτων τους.  Οι αιτητές απευθύνθηκαν τότε σε εκπροσώπους της Petrolina για να ενημερωθούν ως προς τα τεκταινόμενα και τους αναφέρθηκε ότι υπήρχαν διαπραγματεύσεις με τους συνιδιοκτήτες των ακινήτων και δεν θα προχωρούσε η παράδοση αυτών εφόσον συζητείτο επανενοικίαση.  Περί τα μέσα Ιανουαρίου του 2017, οι αιτητές έλαβαν γνώση επιστολής στην οποία  γινόταν μνεία για αίτηση για την έκδοση άδειας κατεδάφισης, και, αντιληφθέντες ότι δεν υπήρχε οποιαδήποτε διευθέτηση, ήγειραν την παρούσα αίτηση για να λάβουν άδεια για την καταχώρηση αίτησης για έκδοση προνομιακού εντάλματος Certiorari και Prohibition . Η βασική θέση των αιτητών διά της συνηγόρου τους σήμερα είναι ότι η απόφαση του Δικαστηρίου εκδόθηκε χωρίς να ήταν οι ίδιοι διάδικοι, χωρίς να ακουστούν στη διαδικασία στην οποία και δεν έλαβαν μέρος παρά το γεγονός ότι  ως κάτοχοι και πρατηριούχοι του πρατηρίου βενζίνας ήσαν άμεσα ενδιαφερόμενοι και επηρεαζόμενοι, γεγονός που φαίνεται να ήταν γνωστό στους ενάγοντες οι οποίοι αναγνώρισαν την κατοχή εφόσον απέστειλαν επιστολή στις 17.10.2016 προς την Petrolina ( Holdings ) Public Ltd , με κοινοποίηση στους ίδιους για την παράδοση των τεμαχίων. Είναι η θέση της κας Ζαχαρίου ότι υπήρξε σοβαρότατη και κατάφωρη παραβίαση των βασικών αρχών της φυσικής δικαιοσύνης και ιδιαίτερα της αρχής ότι πρέπει να ακούεται κάθε επηρεαζόμενο μέρος και προς τούτο έκανε αναφορά σε σχετικές αποφάσεις, εισηγούμενη περαιτέρω ότι δεν υπάρχει άλλο ένδικο μέσο ώστε να αποκατασταθούν στα όποια δικαιώματα τους οι αιτητές.  Το πρωτόδικο Δικαστήριο, κατά την εισήγηση, παράνομα και αυθαίρετα παραβιάζοντας κατάφωρα τις βασικές αρχές φυσικής δικαιοσύνης εξέδωσε απόφαση και διάταγμα που επηρεάζει την κατοχή του ακινήτου από τους αιτητές, χωρίς αυτοί να είχαν την ευκαιρία να ακουστούν.  Σε ερώτηση του Δικαστηρίου, η κα Ζαχαρίου πρόσθεσε, γεγονός που δεν αναφέρεται στη συνοδευτική έκθεση και την ένορκη δήλωση, ότι έχει καταχωρηθεί έφεση από πλευράς της εναγομένης 2 στην αγωγή, η οποία εκκρεμεί.  Επίσης από ότι  μπορεί να γνωρίζει, δεν είχε εκδοθεί μέχρι στιγμής οποιοδήποτε ένταλμα ανάκτησης κατοχής δυνάμει των Δικαστικών Θεσμών. Είναι δεδομένο ότι προνομιακά εντάλματα και άδεια για την καταχώρηση αίτησης για έκδοση προνομιακών ενταλμάτων εκδίδονται με ιδιαίτερη φειδώ εφόσον είναι μια διαδικασία προνομιούχα η οποία δεν ασκείται παρά μόνο όπου υπάρχει εκ πρώτης όψεως συζητήσιμη υπόθεση και εν πάση περιπτώσει δεν χορηγείται όπου υπάρχει άλλο ένδικο μέσο ή θεραπεία εκτός εάν καταδειχθούν επαρκώς εξαιρετικές περιστάσεις για παρέκκλιση από τον κανόνα.  Σχετικές  αποφάσεις είναι η Περρέλλα (Αρ. 2) (1995) 1 Α.Α.Δ. 692 , Κωνσταντινίδης (2003) 1 Α.Α.Δ. 1298 , Starport Nominees Ltd (2010) 1 Α.Α.Δ. 1271 και Αίτηση του Χαράλαμπου Πατσαλίδη Αίτηση του Χαράλαμπου Πατσαλίδη (2010) 1 Α.Α.Δ. 1350 , όπου γίνεται αναφορά στην καθιερωμένη αρχή και πάλι ότι εκτός σε απόλυτα εξαιρετικές περιστάσεις, η δικαιοδοσία των προνομιακών ενταλμάτων δεν ασκείται όπου υπάρχουν άλλες διαθέσιμες θεραπείες που ήσαν, ή, είναι διαθέσιμες και δεν χρησιμοποιήθηκαν, και δεν αρκεί να τίθεται δικαιοδοτικό ζήτημα εφόσον η προνομιακή διαδικασία που ασκείται από το Ανώτατο Δικαστήριο δυνάμει του Άρθρου 155.4 του Συντάγματος, δεν συνιστά υποκατάσταση της δευτεροβάθμιας δικαιοδοσίας του Ανωτάτου Δικαστηρίου, ούτε και μέσο εποπτείας των κατώτερων Δικαστηρίων σε σχέση με τον τρόπο που το Δικαστήριο χειρίστηκε ή αποφάσισε να ασκήσει τη διακριτική του ευχέρεια σε δεδομένο ζήτημα.  Σχετική η απόφαση στη Γενικός Εισαγγελέας (Αρ. 3) (1993) 1 Α.Α.Δ. 442 . Θεωρείται δεδομένο στην παρούσα υπόθεση ότι το Δικαστήριο ενήργησε εντός της δικαιοδοσίας του, δεν υπέπεσε σε οποιαδήποτε πλάνη επί του πρακτικού, ( αντίθετα με την εισήγηση), δεν υπήρξε προκατάληψη ή συμφέρον, ούτε η απόφαση εκδόθηκε λόγω ψευδορκίας ή άλλου αθέμιτου μέσου.  Κανένα από τα ζητήματα αυτά δεν παρέχει νομιμοποιητικό έρεισμα για λήψη άδειας. Εκείνο το οποίο θεωρείται εδώ ότι είναι το πρόβλημα είναι η παραβίαση της φυσικής δικαιοσύνης.  Πρέπει όμως να υπομνησθεί ο κανόνας ότι το δικαίωμα ποιους ενάγει ένα πρόσωπο ανήκει στο ίδιο και το Δικαστήριο δεν μπορεί να επέμβει σε αυτό εκτός αν ενεργοποιηθεί προς τούτο με κατάλληλη αίτηση.  Επομένως δεν μπορεί με ευκολία να υπάρχει μομφή εναντίον του Δικαστηρίου ότι παραβίασε κατάφωρα τη φυσική δικαιοσύνη τη στιγμή που αυτό που έπραξε ήταν, καθηκόντως, να εκδικάσει την αγωγή όπως ακριβώς αυτή τέθηκε ενώπιον του.  Η υπόθεση Richard Harazim , Πολιτική Αίτηση αρ. 140/2016, ημερ. 15.12.2016, ECLI:CY:AD:2016:D552 Πολιτική Αίτηση αρ. 140/2016, ημερ. 15.12.2016, ECLI:CY:AD:2016:D552 , είναι σχετική.  Και εκεί επρόκειτο περί αίτησης που προωθούσε επηρεαζόμενο άτομο προς λήψη άδειας για καταχώρηση αίτησης για έκδοση προνομιακού εντάλματος Certiorari , διότι είχαν εκδοθεί μεταξύ άλλων διαδίκων δραστικής εμβέλειας απαγορευτικά διατάγματα που κατά την εισήγηση του επηρέαζαν και τον ίδιο. Λέχθηκε ότι το κατώτερο Δικαστήριο ήταν υποχρεωμένο να επιλύσει την ενώπιον του διαφορά, όπως αυτή τέθηκε από τους εκεί ενάγοντες οι οποίοι ενήγαγαν αυτούς με τους οποίους θεώρησαν ότι είχαν τη διαφορά. Στην υπό κρίση υπόθεση, όπως προκύπτει από το σκεπτικό της απόφασης του Δικαστηρίου, δεν φαίνεται να απασχόλησε οποιοδήποτε ζήτημα που αφορούσε τους παρόντες αιτητές, διότι προφανώς δεν τέθηκε ενώπιον του οποιαδήποτε τέτοια θέση.  Παρά το ότι δικογραφικά γινόταν μνεία από τους εναγόμενους για την παραχώρηση άδειας χρήσης του πρατηρίου προς τρίτο, οι εναγόμενοι δεν επεδίωξαν τη συνένωση του ως διαδίκου.  Η αγωγή εκδικάστηκε στη βάση της παράνομης παραμονής του εναγομένου 2, ως επεμβασία πλέον, μετά τη λήξη του συμβολαίου ενοικίασης.  Δεν αφορούσε δικαιώματα τρίτων, ούτε η αγωγή σχετιζόταν με διαφορές μεταξύ της εναγομένης 2, Petrolina , και του κατόχου του πρατηρίου. Περαιτέρω, η πρωτόδικη απόφαση είναι υπό έφεση γεγονός που οι αιτητές δεν απεκάλυψαν λανθασμένα.  Δεν δόθηκε εξήγηση γι΄ αυτό και η αίτηση θα μπορούσε να απορριφθεί μόνο και για αυτό το λόγο.  Πρόσθετα, η ύπαρξη έφεσης σημαίνει ότι δεν υπάρχει πλήρης τελεσιδικία εφόσον τα ευρήματα του Δικαστηρίου και η τελική του κατάληξη μπορεί να τύχουν αναθεώρησης.  Είναι όμως σαφές ότι δεν μπορεί σε αυτό το στάδιο να δοθεί η αιτούμενη άδεια διότι οι αιτητές ως κατ΄ ισχυρισμόν αδειούχοι χρήστες των υποστατικών, δεν αντλούν περισσότερα δικαιώματα από ό,τι έχουν οι ίδιοι οι ενοικιαστές των υποστατικών από τους οποίους και έλαβαν την όποια άδεια χρήσης και σίγουρα δεν έχουν δικαιώματα έναντι των ιδιοκτητών με τους οποίους δεν έχουν καμία απολύτως συμβατική σχέση.  Ούτε είναι δυνατή η ανατροπή τελικής απόφασης του Δικαστηρίου στην οποία υπήρξε μαρτυρία, αξιολόγηση και τελεσίδικη κρίση όσον αφορά τα εκατέρωθεν δικαιώματα των διαδίκων με τη διαδικασία του προνομιακού εντάλματος.  Παρόμοιο θέμα   εξετάστηκε στην Αίτηση των Ι + Α Φιλίππου Αίτηση των Ι + Α Φιλίππου , Πολ. Αίτηση αρ. 118/2016, ημερ. 26.10.2016, ECLI:CY:AD:2016:D499 Πολ. Αίτηση αρ. 118/2016, ημερ. 26.10.2016, ECLI:CY:AD:2016:D499 , όπου επιδιώχθηκε η μεταφορά στο Ανώτατο Δικαστήριο τελικής απόφασης του Επαρχιακού Δικαστηρίου Λευκωσίας προς ακύρωση της, λόγω μη εξέτασης νομικού σημείου εγερθέντος, εκ των υστέρων και διά τροποποιήσεως, στην υπεράσπιση.  Η αίτηση απερρίφθη, μεταξύ άλλων, και για το λόγο ότι η προνομιακή δικαιοδοσία δεν είναι το κατάλληλο ή πρόσφορο forum για εξέταση των ουσιαστικών πτυχών μιας υπόθεσης, η οποία τελεσφόρησε σε Δικαστική απόφαση μετά από αξιολόγηση μαρτυρίας, κατάληξη επί ευρημάτων και υπαγωγή αυτών στο νομικό πλαίσιο. Το ορθό δικαιοδοτικό μέσο προς ανατροπή τελικής απόφασης είναι η έφεση η οποία και ασκήθηκε.  Διατείνονται οι αιτητές ότι δεν έχουν άλλα ένδικα μέσα.  Αυτό όμως δεν είναι ορθό.  Υπάρχει πάντοτε η δυνατότητα προσπάθειας παρέμβασης στη διαδικασία της έφεσης, ενώ υπάρχει η δυνατότητα παρέμβασης ή αναχαίτισης τυχόν εντάλματος ανάκτησης κατοχής που εκδίδεται δυνάμει των Θεσμών.  Προνοείται ιδιαιτέρως στη Δ.43Α (« Writ of Possession ») ότι επί αιτήσεως μονομερούς δυνάμει της οποίας εκδίδεται ένταλμα κατοχής, δεν παρέχεται άδεια εκτός και αν διαφανεί ότι όλα τα πρόσωπα τα οποία έχουν πραγματική κατοχή έχουν λάβει ικανοποιητική ειδοποίηση ώστε να τους επιτρέψει να αιτηθούν θεραπείας από το Δικαστήριο.  Υπήρχε ακόμη η δυνατότητα να αιτηθούν αναστολής της απόφασης εξ ιδίων τους κάτι το οποίο, αντιλαμβάνεται το Δικαστήριο, δεν επεδίωξαν.  Η συνήγορος ανέφερε ότι εδώ υπάρχει ο κίνδυνος κατεδάφισης και δεν θα επιδιωχθεί κατ΄ ανάγκη η έκδοση εντάλματος κατοχής.  Όμως η ίδια η Έκθεση των γεγονότων αναφέρει στην παρ. 7, ότι δεν μπορεί να εκδοθεί ένταλμα κατοχής εκτός και αν ειδοποιηθούν εκείνοι που έχουν πραγματική κατοχή.  Αυτό, βεβαίως, αφορά το στάδιο εκτέλεσης και όχι της έκδοσης της ίδιας της Δικαστικής απόφασης, της οποίας τώρα επιδιώκεται ακύρωση. Η δυνατότητα τρίτου προσώπου να παρέμβει σε διαδικασία εφετειακή ή να ασκήσει το ίδιο έφεση, έχει εξεταστεί στην πρόσφατη απόφαση του Εφετείου Raymond Riza , Πολιτική Αίτηση Αρ. 37/16, ημερ. 18.11.2016, ECLI:CY:AD:2016:B528 Πολιτική Αίτηση Αρ. 37/16, ημερ. 18.11.2016, ECLI:CY:AD:2016:B528 .  Απορρίφθηκε αίτηση του υπενοικιαστή να καταχωρήσει έφεση εναντίον της απόφασης έξωσης που είχε εκδοθεί όταν ο ιδιοκτήτης της γης ήγειρε αγωγή εναντίον της Δημοκρατίας για την παράνομη κατοχή του κτήματος εκ μέρους της Δημοκρατίας που την έθεσε υπό τον έλεγχο της διά του Υπουργού Εσωτερικών ως Κηδεμόνα Τουρκοκυπριακών Περιουσιών.  Αναφέρθηκαν οι υποθέσεις Cyprus Asbestas Mines Ltd (1990) 1 Α.Α.Δ. 49 και Κουή ν. Χριστοδούλου (2010) 1 Α.Α.Δ. 401 , ως αποφάσεις που αφορούν στο δικαίωμα τρίτου να επιδιώξει να παρέμβει στην έφεση. Έχει αναφερθεί από την κα Ζαχαρίου η υπόθεση Alpha Bank Cyprus Ltd , Πολιτική Έφεση αρ. 313/13, ημερ. 13.2.2014, ECLI:CY:AD:2014:A109 Πολιτική Έφεση αρ. 313/13, ημερ. 13.2.2014, ECLI:CY:AD:2014:A109 .  Αυτή είχε εντελώς διαφορετικά δεδομένα και δεν έχει σχέση με τα παρόντα λαμβανόμενα.  Η Alpha Bank εκεί ήταν η ίδια διάδικος στην αγωγή, είχε μάλιστα καταχωρήσει και σημείωμα εμφάνισης αλλά και υπεράσπιση και το πρόβλημα είχε δημιουργηθεί διότι στην απουσία εμφάνισης από τον εναγόμενο 3, ο οποίος είχε πιστοποιήσει πληρεξούσιο έγγραφο αγοραστή περιουσίας μετά από δανειοδότηση της Alpha Bank , εκδόθηκε απόφαση ερήμην από την οποία επηρεάστηκαν άμεσα οι συναλλαγές και η νομιμότητα των ενεργειών του δανειστή της Alpha Bank . Αποφασίστηκε δηλαδή ή αποφασίστηκαν εν δυνάμει δικαιώματα και υποχρεώσεις της Alpha Bank , πριν αυτή ακουστεί ενώ ήταν δικαιωματικά διάδικος στην αγωγή. Η άλλη υπόθεση Valetha Cafe Ltd (2009) 1 Α.Α.Δ. 448 , στην οποία επίσης αναφέρθηκε η συνήγορος, αφορούσε ακριβώς διαδικασία ανάκτησης κατοχής δυνάμει εντάλματος κατοχής, ενώ οι αιτητές ήσαν νόμιμοι κάτοχοι του χώρου και, όπως ανέφερε και το Δικαστήριο, έγινε εσκεμμένη προσπάθεια από τους ιδιοκτήτες να αποκρυβεί η κατοχή αυτή.  Η επιδίωξη εκεί ήταν να ακυρωθεί με Certiorari το ένταλμα ανάκτησης κατοχής και όχι η προηγηθείσα απόφαση του Δικαστηρίου Ελέγχου Ενοικιάσεων. Εδώ δεν υπάρχουν τέτοια δεδομένα εφόσον δικαιωματικά ηγέρθηκε η αγωγή από τους ιδιοκτήτες εναντίον των ενοικιαστών, οι οποίοι ήταν και οι συμβαλλόμενοι.  Η άλλη υπόθεση που έθεσε  υπόψη του Δικαστηρίου η κα Ζαχαρίου, η Αικατερίνη Θεοδώρου και Ειρήνη Θεοδώρου , Πολιτική Αίτηση αρ. 164/2014, ημερ. 19.9.2014, ECLI:CY:AD:2014:D687 Πολιτική Αίτηση αρ. 164/2014, ημερ. 19.9.2014, ECLI:CY:AD:2014:D687 , είχε ιδιάζοντα γεγονότα περί παραπλάνησης και πάλι του Δικαστηρίου να εκδώσει διατάγματα για κατάθεση σύμβασης για αγοραπωλησία δυνάμει του Νόμου αρ. 81(Ι)/2011, που επηρέαζαν εγγεγραμμένες ιδιοκτήτριες των οποίων το συμφέρον ή η ανάμειξη παρασιωπήθηκε, ούτως ώστε να είχαν επηρεαστεί άμεσα από αυτή με αποτέλεσμα να είχαν παραβιαστεί οι κανόνες της φυσικής δικαιοσύνης. Ενόψει του ότι δεν υπάρχει παραβίαση φυσικής δικαιοσύνης στα δεδομένα της υπόθεσης αυτής, δικαιωματικά οι ενάγοντες ήγειραν την αγωγή εναντίον των εναγομένων ως ενοικιαστών από τους οποίους αντλούσαν άλλα δικαιώματα οι αδειούχοι νυν αιτητές, οι οποίοι έχουν άλλα ένδικα μέσα στη διάθεση τους για την εξασφάλιση των δικών τους όποιων δικαιωμάτων.  Ιδιαίτερες περιστάσεις δεν έχουν καταδειχθεί. Η αίτηση απορρίπτεται. Στ. Ναθαναήλ, Δ. /ΕΘ"
  },
  {
    "filename": "1-201702-19-17PolAit.htm",
    "text": "ECLI:CY:AD:2017:D45 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΠΡΩΤΟΒΑΘΜΙΑ ΔΙΚΑΙΟΔΟΣΙΑ ΠΟΛΙΤΙΚΗ ΑΙΤΗΣΗ ΑΡ. 19/2017 15 Φεβρουαρίου, 2017 [Α. ΠΟΥΓΙΟΥΡΟΥ, Δ/στής] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ ΤΟΥ 1964 ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ ΑΝΔΡΕΑ ΛΟΥΚΑΙΔΗ ΑΠΟ ΤΗΝ ΠΑΦΟ ΓΙΑ ΤΗΝ ΕΚΔΟΣΗ ΕΝΤΑΛΜΑΤΟΣ CERTIORARI ΚΑΙ ΑΝΑΦΟΡΙΚΑ ΜΕ ΤΟ ΔΙΑΤΑΓΜΑ ΥΠΟΧΡΕΩΤΙΚΗΣ ΕΞΕΤΑΣΗΣ ΠΟΥ ΕΞΕΔΟΘΗ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΠΑΦΟΥ ΣΤΙΣ 27/12/2016 ΔΥΝΑΜΕΙ ΤΟΥ ΑΝΑΦΟΡΙΚΑ ΜΕ ΤΟ ΔΙΑΤΑΓΜΑ ΥΠΟΧΡΕΩΤΙΚΗΣ ΕΞΕΤΑΣΗΣ ΠΟΥ ΕΞΕΔΟΘΗ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΠΑΦΟΥ ΣΤΙΣ 27/12/2016 ΔΥΝΑΜΕΙ ΤΟΥ ΝΟΜΟΥ 77(Ι)/1997 ΚΑΤΟΠΙΝ ΑΙΤΗΣΗΣ ΤΗΣ ΙΩΑΝΝΑΣ ΤΑΛΙΩΤΟΥ .......... Μ. Μυτίδης , για τον αιτητή Η καθ' ης η αίτηση παρουσιάζεται προσωπικά .......... Α Π Ο Φ Α Σ Η Α. ΠΟΥΓΙΟΥΡΟΥ, Δ.: Στις 30/1/17 παραχώρησα άδεια για καταχώρηση της υπό κρίση αίτησης για σκοπούς έκδοσης προνομιακού εντάλματος certiorari . Τα γεγονότα, σύμφωνα με την έκθεση που συνοδεύει την αίτηση, εφόσον η καθ' ης η αίτηση επέλεξε, ως ήταν δικαίωμα της, να μην καταχωρήσει ένσταση είναι τα εξής: Η καθ' ης η αίτηση, σύζυγος του αιτητή,  καταχώρησε στις 27/12/16 την μονομερή αίτηση υπ' αρ. 129/16 στο Επαρχιακό Δικαστήριο Πάφου με την οποία ζητούσε την έκδοση διατάγματος για υποχρεωτική ψυχιατρική εξέταση του αιτητή και την έκδοση σχετικής γνωμάτευσης, στη βάση του άρθρου 10(3)(α) του περί Ψυχιατρικής Νοσηλείας Νόμου (Ν. 77(Ι)/97 ). Η αίτηση συνοδευόταν από την ένορκη δήλωση της καθ' ης η αίτηση στην οποία περιέχοντο αριθμός ισχυρισμών επί των οποίων στήριζε την αίτηση της.  Η αίτηση ορίστηκε την ίδια ημέρα και ο πρωτόδικος Δικαστής επιλαμβάνοντας της αυθημερόν εξέδωσε διάταγμα εξέτασης του αιτητή και εκτίμηση της κατάστασης του. Ο αιτητής στην υπό κρίση αίτηση αρνείται τα όσα του καταλογίζει η καθ' ης η αίτηση και τονίζει την απόκρυψη από πλευράς της, όταν αποτάθηκε μονομερώς, σημαντικών γεγονότων που άπτονται της ουσίας της αίτησης της ακόμη και της νομιμοποίησης της στην υποβολή της αίτησης. Μεταξύ άλλων λόγων ο αιτητής στηρίζει την αίτηση του και στο ότι δεν έλαβε γνώση της διαδικασίας που τον αφορούσε άμεσα αλλά και ότι η καθ' ης η αίτηση «δεν νομιμοποιείτο να προβεί στην επίδικη αίτηση ως προσωπική αντιπρόσωπος του αιτητή εφόσον είναι σε διάσταση με αυτόν από τον Δεκέμβριο του 2015» Η καθ' ης η αίτηση με δήλωση της κατά την ακρόαση συγκατέθηκε στην ακύρωση του πρωτόδικου διατάγματος, προσθέτοντας ότι προέβη στην αίτηση ημερ. 27/12/16 κατόπιν προτροπής μέλους της Αστυνομίας, στην οποία είχε αποταθεί για να υποβάλει παράπονο για τον αιτητή και δεν γνώριζε ότι έπρεπε να αναφέρει στην ένορκη δήλωση της που συνοδεύει την αίτηση ότι βρίσκεται σε διάσταση με τον αιτητή. Το άρθρο 10 του περί Ψυχιατρικής Νοσηλείας Νόμου του 1997 (Ν. 77(Ι)/97 ) επί του οποίου βασίστηκε η αίτηση για την έκδοση του διατάγματος υποχρεωτικής εξέτασης, προβλέπει τα εξής: «10.(1)  Η διαδικασία για την παροχή υποχρεωτικής νοσηλείας είναι η ακόλουθη: (α) Υποβάλλεται αίτηση στο Δικαστήριο από τον προσωπικό αντιπρόσωπο του ασθενούς για την έκδοση διατάγματος προσωρινής νοσηλείας ασθενούς.  Σε περίπτωση που ο προσωπικός αντιπρόσωπος δεν υποβάλλει αίτηση ή δε δύναται να εντοπιστεί, την αίτηση υποβάλλει η αστυνομία ή κοινωνικός λειτουργός . (β)  τηρουμένων των διατάξεων του εδαφίου (3) η αίτηση υποστηρίζεται από ψυχιατρική γνωμάτευση σχετικά με την αναγκαιότητα της παροχής νοσηλείας βάσει του παρόντος άρθρου . ..................................................................... (ζ)  κατά την έκδοση κάθε διατάγματος νοσηλείας το δικαστήριο ακούει και τον ασθενή, εκτός αν από την προσαχθείσα μαρτυρεί πειστεί ότι ο ασθενής δεν είναι σε θέση να καταθέσει.  Σε τέτοια περίπτωση το δικαστήριο ακούει τις απόψεις του προσωπικού αντιπροσώπου του ασθενούς και όταν αυτός δεν εντοπίζεται, τις απόψεις του κοινωνικού λειτουργού, ο οποίος μπορεί να συνοδεύεται από δικηγόρο και ψυχίατρο της δικής του επιλογής . .................................................................... (3)  Σε περίπτωση κατά την οποία ο ασθενής αρνείται να εξεταστεί για σκοπούς προσκόμισης της ιατρικής γνωμάτευσης που απαιτείται από τις διατάξεις της παραγράφου (α) του εδαφίου (1), ισχύουν οι πιο κάτω διατάξεις: (α)  Ύστερα από αίτηση από οποιοδήποτε πρόσωπο που αναφέρεται στην παράγραφο (α) του εδαφίου (1), το δικαστήριο δύναται να εκδώσει διάταγμα για άμεση εξέταση και εκτίμηση της κατάστασης του ασθενούς και έκδοσης της σχετικής γνωμάτευσης, το οποίο στη συνέχεια θα αναφέρεται ως διάταγμα εξέτασης . (β)  η έκδοση διατάγματος εξέτασης παρέχει στην αστυνομία την εξουσία και την υποχρέωση να συλλάβει πάραυτα τον ασθενή και να τον μεταφέρει στο κέντρο ή σε οποιοδήποτε άλλο χώρο κατονομάζεται στο διάταγμα . (γ)  η αστυνομία παραμένει στο χώρο εξέτασης, όπου μεταφέρθηκε ο ασθενής για εξέταση, μέχρις ότου συμπληρωθεί αυτή και ακολούθως: .................................. .................................» Το άρθρο 17(1) του ιδίου Νόμου ορίζει ότι «προσωπικός αντιπρόσωπος ασθενούς είναι ο κηδεμόνας του ή ο πλησιέστερος συγγενής του». Το άρθρο 18 απαριθμεί τα πρόσωπα και τη σειρά που θεωρούνται «πλησιέστερος συγγενής» σύμφωνα με το πιο πάνω Νόμο, όπου το εδάφιο 2(α) καθορίζει ως πρώτο πλησιέστερο συγγενή το σύζυγο ή τη σύζυγο. Τα εδάφια 5 και 6 όμως του άρθρου 18 του ιδίου Νόμου αναφέρουν τα εξής ως προς το σύζυγο ή σύζυγο: (5)  Στις περιπτώσεις όπου δυνάμει των διατάξεων των εδαφίων (1) και (4) πρόσωπο θα ήταν ο πλησιέστερος συγγενής αλλά το πρόσωπο αυτό ................................... (β)  Είναι ο σύζυγος ή η σύζυγος του ασθενούς και ζουν χωριστά είτε κατόπιν διατάγματος δικαστηρίου ή αμοιβαίας συμφωνίας ή για οποιοδήποτε άλλο λόγο . ................................. η εξακρίβωση του πλησιέστερου συγγενή γίνεται ως αν το πιο πάνω πρόσωπο δε βρίσκεται στη ζωή. (6)  Για σκοπούς του άρθρου αυτού σύζυγος περιλαμβάνει και πρόσωπο το οποίο συζεί με τον ασθενή ως να ήσαν συζευγμένοι (ή συζούσε με τον ασθενή πριν από την κράτηση του σε κέντρο για νοσηλεία) για περίοδο πέραν των έξι μηνών.  Δεν εκλαμβάνεται όμως δυνάμει του παρόντος εδαφίου ως ο πλησιέστερος συγγενής νυμφευμένου ασθενούς εκτός αν ο σύζυγος ή η σύζυγος του ασθενούς αγνοηθεί δυνάμει της παραγράφου (β) του εδαφίου (5) πιο πάνω.» Με δεδομένο ότι το ζεύγος βρίσκεται σε διάσταση από το 2015, όπως παραδέχεται και η καθ' ης η αίτηση, αυτή δεν μπορούσε να θεωρηθεί ως κηδεμόνας του αιτητή ή ως πλησιέστερος συγγενής του, σύμφωνα με το άρθρο 18 του πιο πάνω Νόμου, ώστε να νομιμοποιείτο στην προώθηση της διαδικασίας για την υποχρεωτική εξέταση του. ΄Οπως αναφέρεται στο σύγγραμμα «Προνομιακά Εντάλματα, Αρχές και Υποθέσεις», του Π. Αρτέμη, Πρώτη ΄Εκδοση 2004, σελ. 114, τα προνομιακά εντάλματα έχουν εισαχθεί στη νομική μας τάξη από την Αγγλία.  Μέσω του εντάλματος certiorari , το Ανώτατο Δικαστήριο εποπτεύει και ελέγχει τα κατώτερα δικαστήρια, ακυρώνοντας οποιεσδήποτε αποφάσεις, διαταγές ή διαδικασίες ενώπιόν τους, ποινικής ή αστικής φύσεως, οι οποίες λαμβάνονται ή ασκούνται καθ' υπέρβαση της δικαιοδοσίας τους.  Είναι θεμελιωμένο ότι η διαδικασία για την έκδοση εντάλματος certiorari δεν έχει ως αντικείμενο την αναθεώρηση της ορθότητας των αποφάσεων κατώτερων δικαστηρίων, η οποία αποτελεί αντικείμενο της Δευτεροβάθμιας Δικαιοδοσίας του Ανωτάτου Δικαστηρίου.  Στην υπόθεση Καλλιόπης Μπάντσιου (1994) 1 Α.Α.Δ. 634 αναφέρθηκε ότι το Ανώτατο Δικαστήριο, εφόσον στοιχειοθετούνται οι προϋποθέσεις για την ανάληψη και άσκηση δικαιοδοσίας από το Επαρχιακό Δικαστήριο, δεν υπεισέρχεται στην αναθεώρηση της άσκησης των δικαιοδοσιών του, εκτός αν αποκαλύπτεται νομικό σφάλμα, καταφανές στο πρακτικό, του Δικαστηρίου. Το πρακτικό της απόφασης του κατώτερου Δικαστηρίου εξετάζεται και τότε μόνο η απόφασή του ακυρώνεται, εάν προκύπτει έλλειψη ή υπέρβαση δικαιοδοσίας ή πλάνη νόμου πρόδηλη στο πρακτικό προκατάληψη ή συμφέρον από τα πρόσωπα που λαμβάνουν την απόφαση ή λήψη της απόφασης με δόλο ή ψευδορκία ή παραβίαση των κανόνων της φυσικής δικαιοσύνης (βλ. Pastellopoulos v . Republic (1985) 1 A . A .Δ. 165 και Christofi & Others v . Iacovidou (1986) 1 Α.Α.Δ. 236 ) Η δικαιοδοσία έκδοσης προνομιακών ενταλμάτων δεν συνιστά υποκατάστατο της Δευτεροβάθμιας Διαδικασίας ούτε μέσο εποπτείας της διαδικασίας των Επαρχιακών Δικαστηρίου ή της πρακτικής που ακολουθούν.  Με άλλα λόγια, δεν μπορεί να χρησιμοποιείται το ένταλμα certiorari ούτε ως έφεση υπό μεταμφίεση, ούτε ως μέσο επανακρόασης του ζητήματος που εγείρεται.  Αντικείμενο της διαδικασίας για την έκδοση εντάλματος certiorari είναι ο έλεγχος της νομιμότητας μιας απόφασης και όχι της ορθότητάς της (βλ. Marewave Shipping & Trading Co Ltd (1992) 1 Α . Α . Δ . 116, Global Consolidator Public Ltd (1996) 1 Α . Α . Δ .464 και Μαρία Αρτεμίου κ . α . ν . Erin Resources S.A. κ . α . Πολ . Εφ . 124/2013, 104/2013, ημερ . 10.1.2014 ). Η δόλια παραπλάνηση του Δικαστηρίου στην έκδοση της απόφασης συνιστά ένα από τους λόγους για τους οποίους το πρόσωπο που υφίσταται της συνέπειας μπορεί να ζητήσει ακύρωση με ένταλμα certiorari .  Πρέπει όμως η απάτη να είναι σαφής και ολοφάνερη (βλ. In re Charalambous (1985) 1 Α.Α.Δ. 746 ). Όπου προβλέπεται άλλο ένδικο μέσο και ειδικά διαδικασία έφεσης, το Ανώτατο Δικαστήριο, σε πολύ σπάνιες περιπτώσεις και κάτω από εξαιρετικές περιστάσεις, δίνει άδεια (βλ. Αίτηση Αίτηση Γεώργιου Ανθίμου (1991) 1 Α . Α . Δ . και R. v. Secretary of State (1986) 1 All E.R. 717). Η αίτηση για την έκδοση εντάλματος certiorari πρέπει να περιορίζεται στους λόγους για τους οποίους έχει παραχωρηθεί η άδεια. Στην παρούσα περίπτωση δόθηκε άδεια για την καταχώρηση αίτησης για έκδοση εντάλματος certiorari για το λόγο ότι η καθ' ης η αίτηση απέκρυψε πρωτόδικα το γεγονός ότι βρίσκεται σε διάσταση με το σύζυγο της. Συγκεκριμένα η καθ' ης αίτηση υπέβαλε την αίτηση της πρωτόδικα κάτω από την ιδιότητα της συζύγου του αιτητή, χωρίς καμιά αναφορά ότι βρίσκεται σε διάσταση με τον αιτητή από το Δεκέμβριο του 2015, δηλαδή εδώ και ένα χρόνο και ότι εκκρεμούν μεταξύ τους δικαστικές διαδικασίες στο Οικογενειακό Δικαστήριο.  Η παράλειψη αυτή αναφοράς του γεγονότος της διάστασης μεταξύ των συζύγων ενέχει τη σημασία της, εφόσον η εν διαστάσει σύζυγος δεν θεωρείται κηδεμόνας ή πλησιέστερος συγγενής για σκοπούς του πιο πάνω Νόμου, οπότε δεν νομιμοποιείτο στην υποβολή της αίτησης για υποχρεωτική εξέταση του αιτητή.  Από το πρακτικό του Δικαστηρίου και τα στοιχεία που τέθηκαν ενώπιον του από την καθ' ης η αίτηση σίγουρα εντοπίζεται σκόπιμη παραπλάνηση του Δικαστηρίου προς το σκοπό προώθησης της αίτησης. Στην προκειμένη υπόθεση ο Ν. 77(Ι/97 δεν προβλέπει οποιοδήποτε άλλο ένδικο μέσο για προσβολή ενός διατάγματος, όπως αυτό που προσβάλλεται.  Ακόμη και αν ο αιτητής είχε στη διάθεση του άλλο ένδικο μέσο έχω πειστεί ότι υπάρχουν εξαιρετικές περιστάσεις που καθιστούν την κατ' εξαίρεση παροχή της θεραπείας του προνομιακού εντάλματος, έχοντας κατά νουν την φύση του διατάγματος όπου διατάσσει την Αστυνομία να συλλάβει πάραυτα τον αιτητή και να τον οδηγήσει σε ψυχιατρική εξέταση.  Μάλιστα χωρίς να του παρέχεται ουσιαστικά η δυνατότητα αλλά και ο χρόνος αμφισβήτησης του ή λήψης άλλου αποτελεσματικού ένδικου μέσου. Ενόψει των πιο πάνω η αίτηση επιτυγχάνει και εκδίδεται το αιτούμενο ένταλμα certiorari ως η παράγραφος Α της αίτησης.  Τα έξοδα της αίτησης επιδικάζονται υπέρ του αιτητή και σε βάρος της καθ' ης η αίτηση όπως θα υπολογιστούν από τον Πρωτοκολλητή. Α. Πούγιουρου, Δ. /ΚΑΣ"
  },
  {
    "filename": "1-201702-217-2008PolEf.htm",
    "text": "ECLI:CY:AD:2017:A56 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Έφεση Αρ. 2 17 /200 8 ) 21 Φεβρουαρίου, 2017 [ΝΑΘΑΝΑΗΛ, ΜΙΧΑΗΛΙΔΟΥ, ΣΤΑΜΑΤΙΟΥ, Δικαστές] ΙΩΑΝΝΗΣ ΠΑΠΑ, Εφεσείων/Ενάγων, ΚΑΙ D . STAVRINOS CONSTRUCTIONS LTD , Εφεσίβλητη/Εναγομένη. Ε. ΠουλλάΜακαρούνα (κα) με Κ. ΧατζηχαραλάμπουςΠαπαβασιλείου (κα), για τον Εφεσείοντα. Α. Γεωργιάδης, για την Εφεσίβλητη. ΝΑΘΑΝΑΗΛ, Δ. : Την ομόφωνη απόφαση του Δικαστηρίου θα δώσει η Σταματίου, Δ. Α Π Ο Φ Α Σ Η ΣΤΑΜΑΤΙΟΥ, Δ. : Μία σχετικά μικρή χρηματική αξίωση στη βάση πολύ σύντομων και απλών δικογραφημένων θέσεων οδήγησε σε ακροαματική διαδικασία, η οποία διήρκεσε αρκετές μέρες, με εκτεταμένα πρακτικά που υπερβαίνουν τις 400 σελίδες, και σε μία ιδιαίτερα μακροσκελή δικαστική απόφαση. Ο εφεσείων, όπως προσδιορίζεται στην έκθεση απαίτησης, ασχολείται με οικοδομικές εργασίες και αναλαμβάνει υπεργολαβίες, ενώ η εφεσίβλητη ασχολείται με την εκτέλεση οικοδομικών έργων. Περί την 1.5.1999 η εφεσίβλητη ανέθεσε εγγράφως στον εφεσείοντα διάφορες οικοδομικές εργασίες στο τουριστικό χωριό Κέφαλος, στην Κάτω Πάφο, και συμφώνησαν γραπτώς τις τιμές μονάδος για την εργασία που θα εκτελούσε. Σύμφωνα πάντοτε με την έκθεση απαίτησης, ο εφεσείων εκτέλεσε εργασίες συνολικού κόστους ΛΚ24.810, κάτι που ουδέποτε αρνήθηκε η εφεσίβλητη, η οποία πλήρωσε έναντι του χρέους το ποσό των ΛΚ13.150, παραμένοντας υπόλοιπο το ποσό των ΛΚ11.660. Το ποσό αυτό, πλέον νόμιμους τόκους και έξοδα αξίωσε ο εφεσείων με την αγωγή του. Η εφεσίβλητη, με την υπεράσπιση, προβάλλει προδικαστική ένσταση ότι ο εφεσείων δεν είχε άδεια εργολάβου, κάτι το οποίο όμως δεν προωθήθηκε κατά την ακρόαση. Περαιτέρω, ισχυρίζεται ότι ο εφεσείων εκτέλεσε εργασίες συνολικού ύψους ΛΚ11.080, ενώ με διάφορα τεχνάσματα και πιέσεις, απέσπασε το συνολικό ποσό των ΛΚ14.650, ήτοι ποσό ΛΚ3.570 επιπλέον της αξίας των εκτελεσθεισών εργασιών, ποσό το οποίο ανταπαιτείται και, ακολούθως, εγκατέλειψε το εργοτάξιο. Κατά την πρώτη δικάσιμο, δηλώθηκε από την ευπαίδευτη συνήγορο του εφεσείοντα ότι του είχε καταβληθεί το ποσό των ΛΚ14.650 αντί ΛΚ13.150, όπως ο ίδιος ισχυριζόταν στην έκθεση απαίτησής του, με αποτέλεσμα να περιοριστεί το αξιούμενο ποσό στις ΛΚ10.160, ποσό το οποίο μειώθηκε περαιτέρω σε κάποιο στάδιο της διαδικασίας κατά ΛΚ200. Το πρωτόδικο Δικαστήριο, αφού αξιολόγησε τη μαρτυρία των τεσσάρων μαρτύρων που κατέθεσαν εκ μέρους του εφεσείοντα και πέντε μαρτύρων εκ μέρους της εφεσίβλητης, κατέληξε στις ακόλουθες διαπιστώσεις, στην παράγραφο 53 της απόφασης: «53.1. Κατά τον ουσιώδη χρόνο της αγωγής ο ενάγων ασχολείτο με διάφορες οικοδομικές εργασίες και αναλάμβανε υποεργολαβίες ενώ η εναγόμενη ήταν εταιρεία περιορισμένης ευθύνης με έδρα την Πάφο και ασχολείτο με την εκτέλεση διαφόρων οικοδομικών έργων. 53.2     Κατά την 1/5/1999 αμφότεροι οι διάδικοι υπέγραψαν γραπτή συμφωνία (στο εξής θα καλείται η «συμφωνία») με βάση την οποία η εναγόμενη ανέθεσε στον ενάγοντα διάφορες οικοδομικές εργασίες στο τουριστικό χωριό ΚΕΦΑΛΟΣ στην Κάτω Πάφο (στο εξής θα καλείται το «επίδικο έργο»). 53.3.    Βάσει της συμφωνίας συμφωνήθηκαν οι τιμές μονάδας ανάλογα με το είδος εργασίας το οποίο θα εκτελούσε ο ενάγων όπως, παραδείγματος χάριν, κτίσιμο τούβλων ή σοβάτισμα. 53.4     Παρά και την υπογραφή της συμφωνίας κατά την 1/5/1999 καθώς ο ενάγων ήδη είχε εκτελέσει οικοδομικές εργασίες προ της ημερομηνίας αυτής ήδη είχαν εκδοθεί διατακτικά πληρωμής ως επίσης και αποδείξεις πληρωμής αναφορικά με αυτές τις εργασίες. 53.5.    Η έναρξη οικοδομικών εργασιών από τον ενάγοντα έγινε σε άγνωστη ημερομηνία πριν από τις 4/3/1999 ενώ η διακοπή της εκτέλεσης αυτών των εργασιών προέκυψε σε άγνωστη ημερομηνία μετά από την 28/5/1999. 53.6.    Σύμφωνα με τα διατακτικά πληρωμής και αποδείξεις πληρωμής τα οποία εκδόθηκαν σε σχέση με τις εργασίες τις οποίες εκτέλεσε ο ενάγων η αξία των εκτελεσθέντων εργασιών μέχρι τις 8/4/1999 μετά και από τη συμφωνημένη αποκοπή ύψους 10% της εκτελεσθείσας εργασίας, ήταν £8.650,00, ποσό το οποίο η εναγόμενη πλήρωσε πλήρως στον ενάγοντα. 53.7.    Ακολούθως μεταξύ 8/4/1999 και 13/5/1999 ο ενάγων πληρώθηκε ποσό £3.000,00 ενώ στο μεσοδιάστημα είχε εκτελέσει, μετά και από αφαίρεση της ανάλογης αποκοπής, εργασίες αξίας £1.250,00. 53.8.    Συνολικά μέχρι και τις 13/5/1999 ο ενάγων είχε εκτελέσει εργασίες αξίας ύψους £11.080 ενώ είχε ήδη πληρωθεί συνολικά το ποσό των £11.650,00. Δηλαδή, υπήρχε μία διαφορά £570,00 μεταξύ αυτών των δύο ποσών. 53.9.    Το ποσό το οποίο καθοριζόταν προς πληρωμή σύμφωνα με το πέμπτο διατακτικό πληρωμής, δηλαδή το ποσό των £1.250,00 αποτελούσε μέρος του συνολικού ποσού αξίας των εκτελεσθέντων εργασιών μέχρι και τις 13/5/1999. 53.10.Τέλος, μεταξύ 13/5/1999 και 28/5/1999 παραμένει άγνωστο κατά πόσο είτε ο ενάγων εκτέλεσε  οποιεσδήποτε εργασίες είτε το ύψος της αξίας αυτών των εργασιών ακόμη και σε περίπτωση κατά την οποία ο ενάγων όντως εκτέλεσε εργασίες ενώ παράλληλα κατά την ίδια περίοδο ο ενάγων πληρώθηκε από την εναγόμενη ένα επιπρόσθετο ποσό ύψους £3.000,00.» Ως αποτέλεσμα των πιο πάνω ευρημάτων, το πρωτόδικο Δικαστήριο έκρινε ότι ο εφεσείων απέτυχε να αποδείξει την αξίωσή του εναντίον της εφεσίβλητης, ενώ η εφεσίβλητη, παρά την επιτυχή προβολή της υπεράσπισης, επίσης απέτυχε να αποδείξει την ανταπαίτησή της εναντίον του εφεσείοντα και απέρριψε τόσο την αγωγή όσο και την ανταπαίτηση. Αναφορικά με τα έξοδα της αγωγής έκρινε ότι αυτά θα πρέπει να επιδικαστούν εις βάρος του εφεσείοντα. Η πρωτόδικη απόφαση αμφισβητείται ως προς την ορθότητα της αξιολόγησης της μαρτυρίας, καθώς και ως προς την επιδίκαση εξόδων εναντίον του εφεσείοντα, παρά την απόρριψη της ανταπαίτησης. Ο πρώτος λόγος έφεσης αφορά την ισχυριζόμενη εσφαλμένη αξιολόγηση της μαρτυρίας που δόθηκε, τόσο από πλευράς του εφεσείοντα, όσο και της εφεσίβλητης. Το παράπονο του εφεσείοντα είναι ότι η αξιολόγηση αντιστρατεύεται την κοινή λογική και/ή τα ευρήματα δεν δικαιολογούνται από τη μαρτυρία θεωρούμενη στο σύνολό της. Τα ευρήματα του πρωτόδικου Δικαστηρίου είναι εξ αντικειμένου ανυπόστατα, παράλογα και αυθαίρεται και δεν υποστηρίζονται από τη μαρτυρία. Στην ειδοποίηση έφεσης δίδονται λεπτομέρειες αυτού του λόγου σε 24 παραγράφους, ενώ στο περίγραμμα αγόρευσης, η ανάπτυξη του πρώτου λόγου έφεσης καταλαμβάνει 17 σελίδες. Αποτελεί θέση της εφεσίβλητης ότι τα δικόγραφα του εφεσείοντα δεν είναι συμβατά με τη Δ.35 Κ.4 των περί Πολιτικής Δικονομίας Διαδικαστικών Κανονισμών και τον Κ.10 του περί Εφέσεων (Προδικασία, Περιγράμματα Αγορεύσεων, Περιορισμός του Χρόνου των Προφορικών Αγορεύσεων και Συνοπτική Διαδικασία για την Απόρριψη Προδήλως Αβάσιμων Εφέσεων) Διαδικαστικού Κανονισμού του 1996 . Η εισήγηση προχωρά ότι στο μεγαλύτερο μέρος τους αναφέρονται στα ευρήματα του Δικαστηρίου γενικά, χωρίς εξειδίκευση, σε πολλές περιπτώσεις δεν δίδεται αιτιολογία του σφάλματος και βρίθουν επαναλήψεων και ταυτολογιών. Τελικά, εισηγούνται ότι ο εφεσείων απέτυχε να υποδείξει ευρήματα ή συμπεράσματα τα οποία να αντιστρατεύονται την κοινή λογική ή να μη δικαιολογούνται από τη μαρτυρία ή τα ίδια τα ευρήματα του Δικαστηρίου, έτσι ώστε να δικαιολογείται η παρέμβαση του Εφετείου. Είναι γεγονός ότι η αιτιολογία του πρώτου λόγου έφεσης, έστω και εαν δεν τιτλοφορείται ως τέτοια, δεν είναι ταυτισμένη με τον Καν. 10 του Διαδικαστικού Κανονισμού του 1996. Δεν γίνεται στοχευμένη και σαφής αναφορά στα σημεία στα οποία επικεντρώνεται η επιχειρηματολογία, δεν υποδεικνύονται τα ευρήματα του Δικαστηρίου που εφεσιβάλλονται και υπάρχουν αρκετές επαναλήψεις.  Βέβαια δεν μπορούμε παρά να σημειώσουμε ότι η πρωτόδικη απόφαση, η οποία επικεντρώνεται ουσιαστικά στην αξιολόγηση της μαρτυρίας είναι ιδιαίτερα μακροσκελής, κάτι που δυσχεραίνει τον στοχευμένον καθορισμό των ισχυριζόμενων σφαλμάτων του Δικαστηρίου. Η νομολογία είναι ευθυγραμμισμένη ως προς το πότε το Εφετείο επεμβαίνει στην πρωτόδικη αξιολόγηση. Σχετικό είναι το πιο κάτω απόσπασμα από την υπόθεση Αρκαδίου ν. Porto Lara Estates Ltd (2010) 1 AA Δ 2035, σελίδες 20452046 : «Αναμφιβόλως ο νομολογιακός κανόνας είναι ότι το Εφετείο δεν επεμβαίνει με ευκολία στην πρωτόδικη αξιολόγηση, η οποία αξιολόγηση αποτελεί τη συνισταμένη της κρίσης του Δικαστηρίου επί της ζώσας ενώπιον του παρουσιασθείσας μαρτυρίας. Όπως έχει λεχθεί και πρόσφατα στις υποθέσεις Tekinder Pal κ.ά. v. Δημοκρατίας (2010) 2 Α.Α.Δ. 551 : «Η εντύπωση που αποκομίζει από τους μάρτυρες το πρωτόδικο Δικαστήριο φέρει μαζί της το ευεργέτημα της επισταμένης παρακολούθησης των όσων οι μάρτυρες καταθέτουν, τον τρόπο με τον οποίο καταθέτουν, τη λογική που η μαρτυρία τους εκπέμπει και όλα αυτά σε συνδυασμό με την ανάλογη αντιπαραβολή με τη δικογραφία στις πολιτικές υποθέσεις ή τις καταθέσεις στις ποινικές υποθέσεις και τα εν γένει τεκμήρια. Η ανθρώπινη εμπειρία εν πολλοίς είναι οδηγός ως προς τη λογική των πραγμάτων. ( Δέστε Baloise Insurance Co Ltd v. Κατωμονιάτη κ . ά . (2008) 1 Α . Α . Δ . 1275 ) . Επέμβαση είναι δυνατή όταν τα ευρήματα του πρωτοδίκου Δικαστηρίου είτε αντιστρατεύονται τη λογική των πραγμάτων, είτε συγκρούονται με άλλη αποδεκτή από το ίδιο το Δικαστήριο μαρτυρία, είτε διαπιστώνεται πλημμελής αξιολόγηση των δεδομένων. (Δέστε Bullows v. Νεοφύτου (1994) 1 Α.Α.Δ. 41 , Χατζηπαύλου v. Κυριάκου (2006) 1 Α.Α.Δ. 236 και Οργανισμός Κυπριακής Γαλακτοκομικής Βιομηχανίας v. Κώστα Α. Ζαχαρία Λτδ (2006) 1 Α.Α.Δ. 705 ).»» Κύριος μάρτυρας για την υπόθεση του εφεσείοντα ήταν ο ίδιος, ενώ έδωσαν επίσης μαρτυρία και τρεις άλλοι μάρτυρες, οι οποίοι, όπως ορθά παρατηρεί το πρωτόδικο Δικαστήριο, ήταν προς ενίσχυση της αξιοπιστίας της εκδοχής του. Μετά από ενδελεχή αξιολόγηση, το Δικαστήριο έκρινε ότι, όχι μόνο ο πυρήνας της μαρτυρίας του εφεσείοντα δεν ήταν πειστικός, αλλά επίσης διαπιστώθηκε ότι η υπόλοιπη μαρτυρία η οποία παρουσιάστηκε δεν αναπλήρωσε την έλλειψη πειστικότητας της εκδοχής του στο σύνολό της. Το Δικαστήριο εξηγεί με περισσή λεπτομέρεια και σχολαστικότητα σε 70 και πλέον παραγράφους τους λόγους για τους οποίους δεν έκρινε τον εφεσείοντα αναξιόπιστο. Δεν θεωρούμε σκόπιμο να αναφερθούμε λεπτομερώς σε όλους τους λόγους που παρατίθενται στην απόφαση. Υπάρχει, όμως, ένα θεμελιακό ζήτημα το οποίο εγείρεται και επηρεάζει την υπόθεση του εφεσείοντα, το οποίο μάλιστα επισημάνθηκε στην ευπαίδευτη συνήγορο του και κατά τη συζήτηση της έφεσης. Η όλη εκδοχή που προέβαλε ο εφεσείων με την μαρτυρία του είναι ότι  άρχισε να εργάζεται στο επίδικο έργο από το Φεβρουάριο του 1999. Όπως παρατήρησε το πρωτόδικο Δικαστήριο, υπήρξαν διατακτικά πληρωμών τα οποία εκδόθηκαν σε χρόνο προγενέστερο της υπογραφής της επίδικης συμφωνίας. Προέκυψε από τη μαρτυρία ότι πριν την υπογραφή της συμφωνίας πληρώθηκε το συνολικό ποσό των ΛΚ10.650,00 στη βάση πέντε διατακτικών, από το συνολικό ποσό των ΛΚ14.650,00 το οποίο είναι κοινώς αποδεκτό ότι εισέπραξε ο εφεσείων. Αυτή η μαρτυρία δεν συνάδει με τις έγγραφες προτάσεις και ειδικώτερα με τις παραγράφους 2 και 3 της Έκθεσης Απαίτησης οι οποίες προνοούν ως εξής: «2. Κατά ή περί τις 1/5/99 η εναγόμενη Εταιρεία συμφώνησε και ανέθεσε εγγράφως στον ενάγοντα διάφορες οικοδομικές εργασίες στο τουριστικό χωριό ΚΕΦΑΛΟΣ στην Κάτω Πάφο και συμφώνησαν γραπτώς τις τιμές μονάδος για τα κτίσματα τα οποία θα έκανε ο ενάγων. 3. Ο ενάγων πρόσφερε διάφορες εργασίες συνολικού κόστους εκ Λ.Κ.24,810.πράγμα που η εναγόμενη Εταιρεία ποτέ δεν αρνήθηκε και ανέβαλλε συνεχώς την πληρωμή του ενάγοντα.» Ως προς την αρχή που διέπει το θέμα των δικογράφων, όπως τέθηκε στην πρόσφατη απόφαση Μιχαλάκη Σ. Σχίζα ν. Μάριου Αδάμου κ.ά. Πολ. Έφ. 7/2011 ημερ. 3.11.2016 , «δεν χρεάζεται να λεχθούν πολλά. Αρκεί η παραπομπή στην κλασική και γλαφυρή διατύπωση του τότε Προέδρου του Ανωτάτου Δικαστηρίου Γ. Βασιλειάδη στην υπόθεση Homeros Th . Courtis and Others v . Panos K . Iasonides (1970) 1 CLR 180 : Η δίκη διατρέχει την πορεία επί των γραμμών που οριοθέτησε η δικογραφία, όπως το τρένο κινείται κατά μήκος των προκαθορισμένων γραμμών της διαδρομής» . Όπως δε αναφέρεται στην υπόθεση Ιωάννου ν. Οργανισμού Χρηματοδοτήσεως Τράπεζας Κύπρου Λτδ (1999) 1 ΑΑΔ 1522 ,  έχει «.νομολογιακά καθιερωθεί ότι τα επίδικα θέματα περιορίζονται σε εκείνα που προσδιορίζονται από τη δικογραφία και τούτο για να διασφαλίζεται το δικαίωμα ενός διαδίκου να απαντά στους ισχυρισμούς και στις θέσεις που προβάλλει ο αντίδικος του.» Η διάσταση ως προς τις θέσεις που προέβαλε ο εφεσείων στο Δικαστήριο και του δικογράφου του είναι εμφανής. Με βάση την έκθεση απαίτησης η ανάθεση εργασιών έγινε περί την 1.5.1999 και μάλιστα εγγράφως, ενώ ο ίδιος στο Δικαστήριο πρόβαλε τη θέση ότι οι εργασίες ξεκίνησαν από το Φεβρουάριο του 1999 με διαφορετικές μάλιστα τιμές μονάδος, οι οποίες μειώθηκαν στην πορεία, με τη γραπτή συμφωνία ημερομηνίας 1.5.1999. Η θέση της ευπαιδεύτου συνηγόρου του εφεσείοντα κατά τη συζήτηση της έφεσης ότι δεν υπήρχε λόγος να δικογραφηθεί τέτοιος ισχυρισμός γιατί η αξίωση αφορούσε εργασίες που εκτέλεσε ο εφεσείων σε τιμές μονάδος με βάση τη γραπτή συμφωνία και πως, η αναφορά σε προηγούμενη συνεργασία των μερών στόχευε στην παράθεση του ιστορικού της υπόθεσης, με όλο το σεβασμό, δεν μας βρίσκει σύμφωνους. Ο εφεσείων αναφέρθηκε στη μαρτυρία του σε διατακτικά που εκδόθηκαν και πληρωμές που έγιναν, για τις οποίες εκδόθηκαν μάλιστα και αποδείξεις, πριν από την ημερομηνία υπογραφής της συμφωνίας, η οποία, δικογραφικά σήμανε την έναρξη της συμβατικής σχέσης των διαδίκων. Το γεγονός ότι το Δικαστήριο, όπως άλλωστε επισημαίνει και το ίδιο στην απόφαση του, δεν απέτρεψε την προσκόμηση αυτής της μαρτυρίας, ως μη καλυπτόμενης από τα δικόγραφα, δεν μπορεί να θεραπεύσει την κατάσταση. Οι θέσεις που προέβαλε ο εφεσείοντας περί προφορικής συμφωνίας και εκτελεσθείσες εργασίες πριν την σύναψη γραπτής σύμβασης παραμένουν χωρίς την ανάλογη δικογραφική κάλυψη και επίσης επηρεάζουν την αξιοπιστία του μάρτυρα. Συνεπώς η επισήμανση του πρωτόδικου Δικαστηρίου ότι αυτό αναδείκνυε την «όλη επιπόλαια τυχοδιωκτική προσέγγιση του ενάγοντα ως προς την απόδειξη της αξίωσης του χρησιμοποιώντας κάθε μέσο το οποίο σύμφωνα  βεβαίως με το δικό του σκεπτικό θα τον βοηθούν στην επίτευξη της επιδίκασης του ποσού το οποίο διεκδικούσε» , δεν μπορεί να ανατραπεί. Το ζήτημα αυτό είναι θεμελιακό και έχει καταλυτικές επιπτώσεις στην υπόθεση του εφεσείοντα. Η δικογραφημένη θέση που προνοεί ανάθεση εργασιών περί την 1.5.1999 δεν συνάδει με την μαρτυρία που προσκομίστηκε από τον ίδιο τον εφεσείοντα ότι είχαν γίνει εργασίες και πληρωμές πριν από αυτή την ημερομηνία. Ως εκ τούτου δεν μπορούσε με πειστικότητα να αποδείξει τον ισχυρισμό που προβάλλεται στην έκθεση απαίτησης περί εκτέλεσης εργασιών συνολικού κόστους ΛΚ24.810, μετά την ανάθεση των εργασιών και με βάση τις τιμές μονάδος που συμφωνήθηκαν εγγράφως. ’λλωστε η υπόθεση του εφεσείοντα στηριζόταν στη μαρτυρία του ιδίου, ενώ η υπόλοιπη μαρτυρία που παρουσιάστηκε προς υποστήριξη των θέσεων του δεν μπορούσε να αναπληρώνει την έλλειψη πειστικότητας της εκδοχής του. Παρά την πιο πάνω κατάληξη μας εξετάσαμε την προσαχθείσα  μαρτυρία και την ιδιαίτερα μακροσκελή αξιολόγηση που έγινε από το πρωτόδικο Δικαστήριο. Διαπιστώνουμε, χωρίς να θεωρούμε αναγκαίο να αναφερθούμε σε λεπτόμερεια, ότι το Δικαστήριο προέβη σε ενδελεχή αξιολόγηση του κάθε μάρτυρα ξεχωριστά αντιπαραβάλλοντας την μαρτυρία που έδωσε με την υπόλοιπη μαρτυρία και επεξηγώντας με περισσή σαφήνεια τους λόγους για τους οποίους κατέληξε στα συμπεράσματά του. Δεν κρίνουμε ότι η αξιολόγηση αντιστρατεύεται την κοινή λογική, αντίθετα οι διαπιστώσεις του Δικαστηρίου έχουν λογική συνέπεια και τα ευρήματα του συνάδουν με την προσαχθείσα μαρτυρία και δεν είναι παράλογα ή αυθαίρετα. Δεν μπορούμε παρά να επαναλάβουμε πως ο εφεσείων με την έφεση του δεν αναφέρει στοχευμένα ποία ευρήματα είναι που αμφισβητεί, όμως έχοντας εξετάσει το σύνολο της μαρτυρίας και των ευρημάτων θεωρούμε ότι τα συμπεράσματα του Δικαστηρίου ως προς την αξιοπισία των μαρτύρων  ήταν εύλογα επιτρεπτά, και ότι δεν υπήρξε πλημμελής αξιολόγηση των δεδομένων. Αντίθετα υπήρξε λεπτομερής και ορθή, κατά την κρίση μας αξιολόγηση όλων των ενώπιον του Δικαστηρίου τεθέντων δεδομένων. Προτού συμπληρώσουμε αυτόν το λόγο έφεσης, θεωρούμε σκόπιμο να σημειώσουμε ότι είναι επιβεβλημένο, σε υποθέσεις όπως η παρούσα όπου τα δικόγραφα είναι λιτά και σύντομα και από το αρχικό στάδιο προσκόμισης της μαρτυρίας αυτή φάνηκε να αποκλίνει από τη δικογραφία, το Δικαστήριο να μην επιτρέπει τέτοια μαρτυρία έστω και αν η μαρτυρία δίδεται με την ανοχή της αντίδικης πλευράς. Ως εκ των ανωτέρω, ο πρώτος λόγος έφεσης απορρίπτεται. Με τον δεύτερο λόγο έφεσης αμφισβητείται η ορθότητα της πρωτόδικης απόφασης να καταδικάσει τον εφεσείοντα στα έξοδα, παρά την απόρριψη της ανταπαίτησης του εφεσίβλητου. Το πρωτόδικο Δικαστήριο έκρινε ότι ο χρόνος ο οποίος αναλώθηκε για την ακροαματική διαδικασία της υπόθεσης χρησιμοποιήθηκε κυρίως προς απόδειξη της αξίωσης, ενώ σε μηδαμηνό βαθμό χρησιμοποιήθηκε για απόδειξη της ανταπαίτησης, με αποτέλεσμα να επιδικαστούν όλα τα έξοδα εναντίον του εφεσείοντα. Στην υπόθεση Θρασυβούλου ν. Arto Estates Ltd (1993) 1 ΑΑΔ 12 , στη σελ. 15 , επαναβεβαιώθηκαν οι αρχές που διέπουν την άσκηση της διακριτικής εξουσίας του Δικαστηρίου ως προς τα έξοδα ως ακολούθως: « Είναι θεμελιωμένο ότι ο βασικός παράγοντας που διέπει την άσκηση της διακριτικής εξουσίας του Δικαστηρίου ως προς τα έξοδα, είναι το αποτέλεσμα της δίκης. Θεωρείται ασύννομο ο δικαιωθείς διάδικος να επωμίζεται τα έξοδα της υπεράσπισης των δικαιωμάτων του και εύλογο να τα επωμίζεται ο αποτυχών διάδικος, η αδικαιολόγητη προσφυγή του οποίου στο Δικαστήριο (όπως τεκμηριώνεται από το αποτέλεσμα) αποτέλεσε τη γενεσιουργό αιτία των εξόδων. Κλασσικό παράδειγμα εξαίρεσης από τον κανόνα αποτελεί η περίπτωση επιτυχόντα διαδίκου ο οποίος συμβάλλει με το χειρισμό της υπόθεσής του στην αύξηση των εξόδων της δίκης· σ' εκείνη την περίπτωση δικαιολογείται ο μετριασμός της εφαρμογής του κανόνα (τα έξοδα ακολουθούν το αποτέλεσμα) και η άσκηση της διακριτικής ευχέρειας του Δικαστηρίου, ώστε να αντανακλάται η συμβολή του επιτυχόντα διαδίκου στη διόγκωση των εξόδων. Δεν είναι όμως παραδεκτή η αποστέρηση των εξόδων του επιτυχόντα διαδίκου χωρίς αποχρώντα λόγο. Όπως τονίστηκε στη Georghios Ε. Glykys v . Ioannis Stylianou Ioannides (1959 60) 24 C . L . R . 220, η επίδειξη καλής προαίρεσης ( kindness ) από το δικαστήριο προς τον αποτυχόντα διάδικο προς μετριασμό αισθημάτων πικρίας του αποτυχόντα διαδίκου, δε συνιστά δικαστική άσκηση της διακριτικής ευχέρειας του Δικαστηρίου. » Στην παρούσα περίπτωση η απαίτηση και η ανταπαίτηση συνεκδικάστηκαν. Η φύση της ανταπαίτησης συναρτάται άμεσα με την απαίτηση αφού με αυτήν διεκδικείται ποσό χρημάτων, που, σύμφωνα με την εφεσίβλητη είχε υπερπληρωθεί στον εφεσείοντα, θέση που δεν έγινε αποδεκτή από το Δικαστήριο. Ουσιαστικά απέτυχε τόσο ο εφεσείοντας όσο και η εφεσίβλητη να πείσουν το Δικαστήριο ως προς την εργασία που έγινε δυνάμει της μεταξύ τους συμφωνίας. Στη βάση αυτών των γεγονότων θεωρούμε λανθασμένη την κρίση του Δικαστηρίου να επιδικάσει όλα τα έξοδα εναντίον του εφεσείοντα. Κρίνουμε ότι η διακριτική ευχέρεια του Δικαστηρίου δεν ασκήθηκε ορθά και θα πρέπει να αντικατασταθεί με διαταγή για πληρωμή των εξόδων, μειωμένων κατά 1/3, για να γίνει πρόνοια για τα έξοδα της ανταπαίτησης. Συνακόλουθα, ο δεύτερος λόγος έφεσης επιτυγχάνει. Ενόψει της αποτυχίας του ουσιαστικού μέρους της έφεσης, θεωρούμε ορθό και δίκαιο να επιδικάσουμε μειωμένα έξοδα εναντίον του εφεσείοντα, τα οποία καθορίζουμε σε 1.200, πλέον ΦΠΑ, εάν υπάρχει. ΝΑΘΑΝΑΗΛ, Δ. ΜΙΧΑΗΛΙΔΟΥ, Δ. ΣΤΑΜΑΤΙΟΥ, Δ. /ΧΤΘ"
  },
  {
    "filename": "1-201702-229-15.htm",
    "text": "ECLI:CY:AD:2017:A42 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ ΠΟΛΙΤΙΚΗ ΕΦΕΣΗ ΑΡ. 229/2015 ΠΟΛΙΤΙΚΗ ΕΦΕΣΗ ΑΡ. 229/2015 13 Φεβρουαρίου, 2017 [ΝΑΘΑΝΑΗΛ, ΣΤΑΜΑΤΙΟΥ, ΠΟΥΓΙΟΥΡΟΥ, Δ/ΣΤΕΣ] 1. ΦΑΡΜΑ ΡΕΝΟΣ ΧΑΤΖΗΙΩΑΝΝΟΥ ΔΗΜΟΣΙΑ ΕΤΑΙΡΕΙΑ ΛΤΔ. 2. ΚΩΝΣΤΑΝΤΙΝΟΣ ΧΑΤΖΗΙΩΑΝΝΟΥ E φεσείοντες/Εναγόμενοι ΚΑΙ ΡΕΝΟΥ ΠΑΝΤΕΛΗ Εφεσίβλητου//Καθ' ου η αίτηση Αίτηση από τον εφεσίβλητο ημερ. 21/10/2016 Αίτηση από τον εφεσίβλητο ημερ. 21/10/2016 Μ. Χριστοφόρου για Πελαγία, Χριστοδούλου, Βράχα ΔΕΠΕ για αιτητή/εφεσίβλητο Ρ. Παπαδοπούλου (κα) για Π. Αγγελίδη, για τους καθ' ων η αίτηση/εφεσείοντες ........................... ΝΑΘΑΝΑΗΛ, Δ: Την ομόφωνη απόφαση του Δικαστηρίου Θα δώσει η Δικαστής Πούγιουρου .................................... Α Π Ο Φ Α Σ Η Α. ΠΟΥΓΙΟΥΡΟΥ, Δ: Με την υπό κρίση αίτηση ημερ. 21/10/16, ο εφεσίβλητος/αιτητής ζητά διάταγμα του Δικαστηρίου με το οποίο οι εφεσείοντες/εναγόμενοι να παράσχουν εντός 30 ημερών τραπεζική εγγύηση ως ασφάλεια για τα έξοδα που ανέρχονται σε 32.481.01 πλέον τόκους, διάταγμα αναστολής της διαδικασίας καθώς και διάταγμα απόρριψης της έφεσης σε περίπτωση που δεν παρασχεθεί η ασφάλεια. Η αίτηση βασίζεται στη Δ.35 , θθ1 και 2, Δ.48 θθ14 και 79. Δ.60 θθ. 15 και 6 και Δ.64 των περί Πολιτικής Δικονομίας Θεσμών, στο άρθρο 382 του περί Εταιρειών Νόμου Κεφ. 113 και στις γενικές και/οι συμφυείς εξουσίες του Δικαστηρίου.  Η αίτηση υποστηρίζεται από την ένορκη δήλωση του εφεσίβλητου/αιτητή, ημερ. 21/10/16. Στην ένορκη του δήλωση ο εφεσίβλητος αναφέρει ότι στις 15/10/13 εκδόθηκε απόφαση υπέρ του και εναντίον των εφεσειόντων για το ποσό των 1,318.00 έξοδα, πλέον 3.00 πραγματικά έξοδα με νόμιμο τόκο σε ενδιάμεση αίτηση στην Αγωγή Αρ. 1175/07 και στις 20/6/15 άλλη απόφαση στην ίδια Αγωγή για 14,219.00 έξοδα πλέον 496.00 πραγματικά έξοδα με νόμιμο τόκο πλέον 59.00 έξοδα απόφασης. Προς εκτέλεση των αποφάσεων καταχωρήθηκε ένταλμα κινητής περιουσίας με αρ. 101849 εναντίον των εφεσειόντων/καθ' ων η αίτηση το οποίο επιστράφηκε ανεκτέλεστο για το λόγο ότι η μεν εφεσείουσα 1 εγκατέλειψε τη διεύθυνση που εμφαίνεται στον Έφορο Εταιρειών  ως το εγγεγραμμένο γραφείο της και σ' όσον αφορά τον εφεσείοντα 2 ότι η κινητή του περιουσία στην οδό Ρωμανού, στην Έγκωμη πωλήθηκε σε δημόσιο πλειστηριασμό σε άλλη αγωγή.  Επισυνάπτει δε στην ένορκη δήλωση του K ατάλογο των πιθανολογούμενων εξόδων της έφεσης. Είναι εισήγηση του ότι ενόψει των περιστατικών της υπόθεσης δηλαδή της έκδηλης οικονομικής ανικανότητας των εφεσειόντων/αιτητών για καταβολή των εξόδων, ιδιαίτερα της εφεσείουσας 1 που από το 1999 δεν κατέβαλε τις οικονομικές καταστάσεις της και δεν διεξάγει καμιά εργασία ενώ η ακίνητη περιουσία της είναι υποθηκευμένη, θεωρούνται αναξιόχρεοι και ανίκανοι να πληρώσουν τα οποιαδήποτε δικαστικά έξοδα επιδικαστούν υπέρ του. Σ' όσον αφορά στην ουσία της έφεσης είναι της άποψης ότι οι λόγοι έφεσης δεν ευσταθούν εφόσον αφορούν κυρίως στην αξιολόγηση της μαρτυρίας ενώ από την άλλη η θέση περί δεδικασμένου που προβάλλεται  δεν τυγχάνει εφαρμογής για τους λόγους που αναφέρει το πρωτόδικο Δικαστήριο στην απόφαση του. Καταλήγοντας εισηγείται ότι τα μέχρι σήμερα έξοδα μαζί με τα πιθανολογούμενα έξοδα της έφεσης ανέρχονται σε 32,481.01, ποσό για το οποίο ζητά διάταγμα. Η αίτηση προσέκρουσε, στην ένσταση των εφεσειόντων/καθ' ων η αίτηση οι οποίοι προβάλλουν δέκα λόγους ένστασης με έμφαση στο λόγο περί παράβασης του άρθρου 30 του Συντάγματος και του άρθρου 6(1) της Ευρωπαϊκής Σύμβασης για την προάσπιση των Ανθρωπίνων Δικαιωμάτων και των Θεμελιωδών Ελευθεριών. Η νομική βάση της ένστασης είναι  η ίδια με εκείνη της αίτησης με την προσθήκη των άρθρων 30 και 30.2 του Συντάγματος, του άρθρου 6 και 6(1) της Ευρωπαϊκής Σύμβασης για την προάσπιση των Ανθρωπίνων Δικαιωμάτων και των Θεμελιωδών Ελευθεριών και του Νόμου 39/62 . Συνοδεύεται δε από την ένορκη δήλωση του εφεσείοντα 2, διευθυντή της εφεσείουσας 1, ημερ. 15/12/16 στην οποία επαναλαμβάνει ουσιαστικά τους λόγους ένστασης παραθέτοντας περισσότερα στοιχεία.  Τονίζει ότι δεν υφίστανται στην παρούσα περίπτωση ειδικές περιστάσεις που να δικαιολογούν την παροχή ασφάλειας εξόδων.  Προβάλλει επίσης θέμα στέρησης του δικαιώματος των εφεσειόντων/καθ' ων η αίτηση πρόσβασης στο Δικαστήριο σε περίπτωση επιτυχίας της αίτησης.  Παραδέχεται όμως ότι οι εφεσείοντες/καθ' ων η αίτηση δεν έχουν τα οικονομικά μέσα για την παροχή οποιασδήποτε εγγύησης για πιθανά έξοδα του  εφεσίβλητου/αιτητή. Κατά την ακρόαση οι δικηγόροι των διαδίκων υποστήριξαν τις θέσεις τους με γραπτές αγορεύσεις παραπέμποντας σε νομολογία, αλλά αγόρευσαν και προφορικά στο Δικαστήριο.  Ιδιαίτερη αναφορά στις επιμέρους εισηγήσεις τους θα γίνεται στο κατάλληλο στάδιο.  Επίσης ο δικηγόρος του εφεσίβλητου/αιτητή περιόρισε την αίτηση του στην παροχή ασφάλειας για το ποσό των 6.000 μόνο, που είναι τα πιθανολογούμενα έξοδα της έφεσης. Η Δ.60 θ.1 των περί Πολιτικής Δικονομίας Θεσμών επί της οποίας στηρίζεται η αίτηση, παρέχει εξουσία στο Δικαστήριο να διατάξει την παροχή ασφάλειας εξόδων.  Όπως έχει τροποποιηθεί, η Διαταγή αυτή αποκλείει την έκδοση διατάγματος εναντίον Κυπρίων και ατόμων που είναι κάτοικοι Κύπρου ή χώραςμέλους της Ευρωπαϊκής Ένωσης (Βλ. Rashid v . Παπόρη (2012) 1 Α.Α.Δ. 2710 , Julie Bibbs v . P . P . Dolphin Boat Safari Ltd . κ.α. Πολ. Έφ. 111/14, ημερ. 15/1/15, ECLI:CY:AD:2015:A13 Πολ. Έφ. 111/14, ημερ. 15/1/15, ECLI:CY:AD:2015:A13 και Δημητρίου ν. Δημητρίου, Πολ. Εφ. 181/12, ημερ. 20/4/15), ECLI:CY:AD:2015:A273 Πολ. Εφ. 181/12, ημερ. 20/4/15), ECLI:CY:AD:2015:A273 . Η υπό κρίση αίτηση στηρίζεται επίσης και στη Δ.35 θ.2 που προνοεί  την παροχή ασφάλειας για τα έξοδα που δημιουργούνται λόγω οποιασδήποτε έφεσης, ως ήθελε διαταχθεί από το Εφετείο κάτω από ειδικές περιστάσεις. Στην υπόθεση Studland Holdings Ltd κ.α. ν. Ευσταθίου κ.α. (2003) 1 Α.Α.Δ. 1809 αναφέρθηκε ότι οι πρόνοιες της Δ.60 θ.1 τυγχάνουν εφαρμογής και κατά τη διαδικασία της έφεσης με τον εφεσείοντα και εφεσίβλητο να υπέχουν θέση ενάγοντα και εναγομένου αντίστοιχα.  Το ίδιο θέμα απασχόλησε το Εφετείο και στην υπόθεση F . K . & S . ( VAROSIA ) PROPERTIES LIMITED v . SIMON GEORGE PENNEY κ.α., Πολ. Εφ. 354/10 ημερ. 14/2/14 , όπου λέχθηκε σ' όσον αφορά την παροχή ασφάλειας εξόδων ότι: «Παρά το γεγονός ότι νομολογιακά αναγνωρίστηκε ότι η αναφορά στο θεσμό σε «ενάγοντα» καλύπτει και την περίπτωση «εφεσείοντος (βλ. Studland Holdings Ltd κ.α. ν. Ευσταθίου κ.α. (2003) 1 ΑΑΔ 1809 , Κυριάκου ν. Μιχαήλ (2007) 1 ΑΑΔ 933 και Genemp Trading Ltd v . Λαϊκής Κυπριακής Τράπεζας Δημόσιας Εταιρείας Λτδ, Πολιτική Έφεση 281/2007, ημερ. 14.7.11) , εντούτοις στην περίπτωση έφεσης η διακριτική ευχέρεια του Ανωτάτου Δικαστηρίου διέπεται και από τη Δ.35 θ.2 στην οποία επίσης στηρίζεται η Αίτηση.  Τα κριτήρια για την παραχώρηση ασφάλειας είναι τα ίδια με αυτά που καθιερώθηκαν δυνάμει της θ.2 στην οποία επίσης στηρίζεται η Αίτηση.  Τα κριτήρια για την παραχώρηση ασφάλειας είναι τα ίδια με αυτά που καθιερώθηκαν δυνάμει της Δ.60 .» Ακριβώς στην προηγηθείσα Genemp Trading Ltd v . Λαϊκής Κυπριακής Τράπεζας Δημόσιας Εταιρείας Λτδ (2011) 1 Α.Α.Δ. 1314 , στην οποία αναφέρθηκε με επιδοκιμασία η F . K . & S ( Varosia ) Properties Limited έγινε παραπομπή στην αντίστοιχη Ο 59 r 9 των Αγγλικών Θεσμών (αναριθμήθηκε σε Ο59 r 10 δέστε Supreme Court Practice 1970 σελ. 790 και 796), όπου εξηγείται στην παρ. 59/10/14 ότι οι λόγοι για τους οποίους δυνατόν να διαταχθεί ασφάλεια εξόδων κατ'  έφεση είναι οι ίδιοι με τους λόγους που το πρωτόδικο Δικαστήριο λαμβάνει υπόψη με την προσθήκη ότι κατ' έφεση η ασφάλεια διατάσσεται όπου υποδεικνύονται \" special circumstances \".  Όπως επί λέξει αναφέρεται στη Δ.35 θ.2, στο μέρος που ενδιαφέρει: «Such deposit or other security for the costs to be occasioned by any appeal shall be made or given as may be directed under special circumstances by the Court of Appeal.\" Στην πρόσφατη υπόθεση Ανθίτσα Ιωάννου κ.α. ν. Χριστάκη Αντωνίου Σοφιανού, Πολ. Έφ. 155/15 ημερ. 15/7/16, ECLI:CY:AD:2016:A362 Πολ. Έφ. 155/15 ημερ. 15/7/16, ECLI:CY:AD:2016:A362 λέχθηκε ότι όταν το Δικαστήριο επιλαμβάνεται αίτησης για ασφάλεια εξόδων δυνάμει της Δ.35 θ. 2 η συνήθης διαμονή του εφεσείοντα/καθ' ου η αίτηση αποτελεί το θεμέλιο για την άσκηση της δικαιοδοσίας του Δικαστηρίου, δυνάμει της Δ.60 θ.1 ή η δικαιοδοσία άλλως αντλείται από την ύπαρξη ειδικών περιστάσεων.  Έτσι είναι δυνατή η ενάσκηση της κατ' έφεση δικαιοδοσίας κάτω από τη Δ.35 θ.2 ακόμη και εκεί όπου ο εφεσείων είναι K ύπριος ή κάτοικος μέλουςκράτους της Ευρωπαϊκής Ένωσης ή υπάρχουν άλλες ειδικές περιστάσεις όπως το ιστορικό της διαφοράς των διαδίκων, η παραβίαση του δεδικασμένου, η κατάχρηση της διαδικασίας και το ενοχλητικό μιας έφεσης. ( Ayda Karaoglanian κ.α. ν. Hagop Boyadjian , Πολ. Έφεση 213/14 ημερ. 21/6/16), ECLI:CY:AD:2016:A295 Πολ. Έφεση 213/14 ημερ. 21/6/16), ECLI:CY:AD:2016:A295 . Ήταν εισήγηση του δικηγόρου του εφεσίβλητου/αιτητή στο περίγραμμα αγόρευσης του, χωρίς αναφορά σε νομολογία, ότι το κριτήριο της διαμονής εκτός Ευρωπαϊκής χώρας, που καθορίζει η Δ.60 θ.1 δεν εφαρμόζεται στην περίπτωση της Δ.35 θ.2.  Δεν συμφωνούμε με την εισήγηση αυτή.  Η πιο πάνω νομολογία και ιδιαίτερα η υπόθεση Ανθίτσα Ιωάννου κ.α. ν. Χριστάκη Αντωνίου Σοφιανού (ανωτέρω) καθιστούν σαφές ότι η συνήθης διαμονή του εφεσείοντα συνιστά κριτήριο στην περίπτωση αίτησης για ασφάλεια εξόδων δυνάμει της Δ.35 θ.2.  Όμως θα μπορούσε να διαταχθεί η ασφάλεια εξόδων αν υπάρχουν \" special circumstances \". Στην παρούσα περίπτωση, δεν αμφισβητείται ότι τόσο το εγγεγραμμένο γραφείο της εφεσείουσας 1/καθ' ης η αίτηση  αλλά και η συνήθης διαμονή του εφεσείοντα 2/καθ΄ου η αίτηση είναι στην Κύπρο.  Συνεπώς στη βάση του δεδομένου αυτού δεν πληρείται το κριτήριο της μόνιμης διαμονής των εφεσειόντων/καθ' ων η αίτηση εκτός ευρωπαϊκής χώρας ώστε να καταστεί δυνατή η εφαρμογή των προνοιών της Δ.60 θ.1. Στη νομική βάση της αίτησης γίνεται επίκληση όμως και του άρθρου 382 του Κεφ. 113, για το οποίο προσφέρθηκε επιχειρηματολογία από πλευράς εφεσίβλητου/αιτητή. M ε το άρθρο αυτό παραχωρείται διακριτική ευχέρεια στο Δικαστήριο στις περιπτώσεις που υπάρχει εύλογη υπόνοια ότι η ενάγουσα ή εφεσείουσα εταιρεία δεν είναι σε θέση να πληρώσει τα έξοδα που ήδη επιδικάστηκαν ή που θα επιδικαστούν να τη διατάξει να παραχωρήσει ασφάλεια για τα έξοδα.  Όμως το Δικαστήριο διατηρεί διακριτική ευχέρεια, αφού λάβει υπόψη όλες τις περιστάσεις της υπόθεσης να απορρίψει την αίτηση εναντίον εταιρείας για παροχή ασφάλειας εξόδων ακόμη και όταν αποδειχθεί η αδυναμία της εταιρείας να πληρώσει τα έξοδα του εναγομένου.   Όμως όταν αποδειχθεί η αδυναμία της εταιρείας να πληρώσει, συνήθως το Δικαστήριο εκδίδει το αιτούμενο διάταγμα για παροχή ασφάλειας για έξοδα, εκτός αν καταλήξει ότι υπάρχουν ειδικές περιστάσεις που συνηγορούν υπέρ της μη έκδοσης του (βλ. F.K. & S. (VAROSIA) PROPERTIES LIMITED V. SIMON GEORGE PENNEY κ . α . ( ανωτέρω )]. Το άρθρο 382 του Κεφ. 113 υπήρξε αντικείμενο εξέτασης και στην υπόθεση Λεωνίδας Κίμωνος ως εκκαθαριστής της Blue Seal Shoes Ltd v . Χρ. Ιωάννου & Υιοί (Υποδήματα) Λτδ., Πολ. Έφεση 66/13, ημερ. 30/1/15, ECLI:CY:AD:2015:A47 Πολ. Έφεση 66/13, ημερ. 30/1/15, ECLI:CY:AD:2015:A47 , όπου αναφέρθηκαν τα εξής από το Εφετείο: «Ως προς το ουσιαστικό μέρος της αίτησης, αν δηλαδή η εφεσείουσα εταιρεία είναι ικανή ή όχι να πληρώσει τα έξοδα της εφεσίβλητης σε περίπτωση αποτυχίας της έφεσης, όντως το άρθρο 382 του περί Εταιρειών Νόμου προβλέπει πως η άσκηση της διακριτικής ευχέρειας του Δικαστηρίου να διατάξει την παροχή ασφάλειας εξόδων προϋποθέτει ότι ο αιτητής έχει αποσείσει το βάρος των ισχυρισμών του περί αφερεγγυότητας της εταιρείας με αξιόπιστη μαρτυρία.  Στην υπό κρίση όπως περίπτωση η εφεσείουσα εταιρεία τελεί υπό εκκαθάριση και το γεγονός αυτό αποτελεί prima facie μαρτυρία ότι αδυνατεί να καταβάλει τα έξοδα, εκτός αν δοθεί προς το αντίθετο σχετική μαρτυρία (βλ. Genemp Trading Ltd ( ανωτέρω ) η οποία παραπέμπει στην Ν orthhampton Goal, Iron & Waggon Co. N. Midland Wagon Co. (1878) 7 Ch . D . 500).\" Δεν αμφισβητείται από πλευράς εφεσείουσας 1/καθ' ης η αίτηση ότι κανένα ποσό έχει καταβληθεί έναντι των διαφόρων εξόδων στα οποία οι εφεσείοντες/καθ'ων η αίτηση  καταδικάστηκαν στην Αγωγή 1175/07.  Όπως ισχυρίζεται ο δικηγόρος των εφεσειόντων/καθ' ων η αίτηση στο περίγραμμα του,  αυτοί δεν έχουν τα οικονομικά μέσα και/ή εισοδήματα και/ή την οικονομική δυνατότητα να παράσχουν οποιανδήποτε ασφάλεια και/ή εγγύηση.  Το ίδιο ισχυρίζεται και ο εφεσείων 2 στην ένορκη δήλωση του που συνοδεύει την ένσταση ότι «ούτε εγώ αλλά ούτε και η εφεσείουσα εταιρεία 1 έχουμε οιαδήποτε εισοδήματα ή κινητή περιουσία ως εκ τούτου αδυνατούμε να παράσχουμε οποιαδήποτε εγγύηση».  Η πιο πάνω δεινή οικονομική κατάσταση των εφεσειόντων είναι η βάση επί της οποίας οι εφεσείοντες/καθ' ων η αίτηση στηρίζουν το λόγο ένστασης ότι στην περίπτωση που εγκριθεί η αίτηση θα έχει ως αποτέλεσμα τη στέρηση του δικαιώματος τους για πρόσβαση στο Δικαστήριο, κατά παράβαση του άρθρου 30 του Συντάγματος και του άρθρου 6 της Ευρωπαϊκής Σύμβασης για την προάσπιση των Ανθρωπίνων Δικαιωμάτων και των Θεμελιωδών Ελευθεριών.  Σημειώνεται ότι στη γραπτή αγόρευση του ο δικηγόρος των εφεσειόντων/καθ'ων η αίτηση περιορίστηκε στην ανάπτυξη μόνο του συγκεκριμένου λόγου ένστασης χωρίς καμιά αναφορά στους υπόλοιπους λόγους γι' αυτό και θεωρούμε ότι έχουν εγκαταλειφθεί. Είναι γεγονός ότι στην υπόθεση Χαραλαμπίδης ν. Πέτρου κ.α. (2003) 1(Γ) Α.Α.Δ. 1698 , αναφέρθηκε ότι όπου υπάρχει οικονομική δυσπραγία, υπερισχύει το δικαίωμα πρόσβασης στο Δικαστήριο, θεμελιωμένο στο Σύνταγμα. Στην μεταγενέστερη όμως υπόθεση Genemp Trading Ltd . V . Λαϊκής Κυπριακής Τράπεζας κ.α. (ανωτέρω), στην οποία είχε τεθεί επίσης η ίδια ακριβώς εισήγηση, το Εφετείο, με αναφορά σε νομολογία, ανέφερε ότι οι πρόνοιες για την παροχή ασφάλειας εξόδων κατ' έφεση θα πρέπει βεβαίως να εξετάζονται υπο το φως των διατάξεων του άρθρου 6 της Ευρωπαϊκής Σύμβασης Ανθρωπίνων Δικαιωμάτων και του ισχύοντος στη Δημοκρατία δικαίου, όπου η παραχώρηση προηγούμενης άδειας δεν υφίσταται για την καταχώρηση έφεσης.  Επομένως το δικαίωμα της πρόσβασης στο Δικαστήριο σε εφετειακό επίπεδο παραμένει αλώβητο. Από την άλλη η απλή καταχώρηση έφεσης δεν συνεπάγεται και επιτυχία της.  Το ζητούμενο σε κάθε περίπτωση είναι κατά πόσο η παροχή ασφάλειας εξόδων είναι αντικειμενικά δικαιολογημένη έχοντας υπόψη τις όλες συνθήκες, καθώς και το πιθανό βάρος επί των ώμων του διαδίκου που θα διαταχθεί να καταβάλει αυτή την ασφάλεια. Σ΄όσον αφορά την οικονομική ανικανότητα της εφεσείουσας 1 να παράσχει εγγύηση και συνακόλουθα να καταβάλει τα έξοδα, συμφωνεί και ο εφεσίβλητος/αιτητής στην ένορκη δήλωση του, ο οποίος προσθέτει ειδικά για το θέμα των εξόδων  ότι από το 1999 η εταιρεία δεν κατέβαλε οικονομικές καταστάσεις, δεν διεξάγει καμιά εργασία ενώ η ακίνητη περιουσία της είναι υποθηκευμένη.  Διαφωνεί όμως ως προς τη βαρύτητα και τις επιπτώσεις που ενέχει η οικονομική δυσχέρεια της εταιρείας στο δικαίωμα πρόσβασης της στο Δικαστήριο. Στην παρούσα περίπτωση, αφού λάβαμε υπόψη όλα όσα τέθηκαν ενώπιον μας από τις δύο πλευρές και αφού σταθμίσαμε τους παράγοντες που λαμβάνονται υπόψη κατά την άσκηση της διακριτικής εξουσίας του Δικαστηρίου στη βάση του άρθρου 382, δηλαδή την οικονομική αδυναμία της εφεσείουσας 1/καθ' ης η αίτηση, την εύλογη ανησυχία του εφεσίβλητου/αιτητή ότι στην περίπτωση που απορριφθεί η έφεση δεν θα εισπράξει τα έξοδα του και το δικαίωμα της εφεσείουσας 1 πρόσβασης στο Δικαστήριο, είμαστε της άποψης ότι η διακριτική μας ευχέρεια, θα πρέπει να ασκηθεί, υπέρ της έγκρισης της αίτησης.  Εξετάσαμε το θέμα κατά πόσο συντρέχουν ειδικές περιστάσεις που ενεργούν προς όφελος της εφεσείουσας 1 ή θα ήταν άδικο γι' αυτήν η έκδοση τέτοιου διατάγματος αλλά δεν έχουμε πειστεί ως προς την ύπαρξη τέτοιων περιστάσεων.  Η ένσταση προωθήθηκε μόνο στη βάση της οικονομικής ανικανότητας των εφεσειόντων/καθ' ων η αίτηση να παράσχουν ασφάλεια χωρίς να προβληθεί οποιοδήποτε άλλο αποδεικτικό στοιχείο ή μαρτυρία  που να συνηγορεί υπέρ της απόρριψης της αίτησης. Καταλήγοντας κρίνουμε ότι η επιδιωκόμενη παροχή ασφάλειας για τα έξοδα της έφεσης είναι αντικειμενικά δικαιολογημένη και σε καμιά περίπτωση θα μπορούσε να θεωρηθεί ως απαγορευτικό εμπόδιο πρόσβασης της εφεσείουσας 1  στο Εφετείο. Το ίδιο ισχύει και για τον εφεσείοντα 2.  Η ευθύνη του πρωτοδίκως λογίσθηκε να είναι αλληλέγγυα και κεχωρισμένα με την εφεσείουσα 1 εταιρεία.  Τα \" special circumstances \" για να εκδοθεί διάταγμα και εναντίον του εφεσείοντος 2, είναι εκτός από την αλληλέγγυα υποχρέωση του και το γεγονός ότι τα έξοδα παραμένουν απλήρωτα μέχρι στιγμής.  Η εξισορρόπηση του παράγοντα στην πρόσβαση στο Εφετείο με τον παράγοντα της δυνατότητας στον επιτυχόντα διάδικο να δρέψει τους καρπούς της υπέρ του πρωτόδικης κρίσης δεν πρέπει να λειτουργήσει εναντίον του επιτυχόντος διαδίκου. Με δεδομένη την υποχρέωση παροχής ασφάλειας εξόδων, ενόψει των πιο πάνω, θα προχωρήσουμε να εξετάσουμε το ύψος του ποσού που θα πρέπει να καταβληθεί ως ασφάλεια.  Σύμφωνα με το κατάλογο που επισυνάπτεται στην ένορκη δήλωση που συνοδεύει την αίτηση τα πιθανολογούμενα έξοδα του εφεσίβλητου/αιτητή στην έφεση ανέρχονται σε 6.000, θεωρείται όμως εύλογο όπως η ασφάλεια εξόδων καθοριστεί στο ήμισυ ήτοι 3.000. Κατά συνέπεια εκδίδεται διάταγμα όπως οι εφεσείοντες αλληλέγγυα ή κεχωρισμένα καταθέσουν στην Αρχιπρωτοκολλητή, μέσα σε 30 μέρες από σήμερα, υπό μορφή ασφάλειας για έξοδα, με τραπεζική εγγύηση ή άλλη εγγύηση της ικανοποίησης της Αρχιπρωτοκολλητή, το ποσό των 3.000. Μέχρι την κατάθεση της πιο πάνω εγγύησης, η διαδικασία της έφεσης αναστέλλεται.  Σε περίπτωση που οι εφεσείοντες παραλείψουν να παράσχουν την ορισθείσα ασφάλεια για τα έξοδα μέσα στην πιο πάνω καθορισθείσα προθεσμία, η έφεση θα θεωρείται ως εγκαταλειφθείσα και απορριφθείσα. Τα έξοδα της αίτησης ακολουθούν το αποτέλεσμα και επιδικάζονται υπέρ του εφεσίβλητου/αιτητή και εναντίον των εφεσειόντων/καθ' ων η αίτηση, όπως υπολογιστούν από τον Πρωτοκολλητή και εγκριθούν από το Δικαστήριο. ΝΑΘΑΝΑΗΛ, Δ. ΣΤΑΜΑΤΙΟΥ, Δ. ΠΟΥΓΙΟΥΡΟΥ, Δ. /κας"
  },
  {
    "filename": "1-201702-23-17.htm",
    "text": "ECLI:CY:AD:2017:D59 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ ΠΟΛΙΤΙΚΗ ΑΙΤΗΣΗ ΑΡ. 23/17 22 Φεβρουαρίου 2017 [Λ. ΠΑΡΠΑΡΙΝΟΣ, Δ.] ΑΝΑΦΟΡΙΚΑ ΜΕ ΤΑ ΑΡΘΡΑ 30(2), 30(3) ΚΑΙ 155.4 ΤΟΥ ΣΥΝΤΑΓΜΑΤΟΣ, ΤΗ ΔΙΑΤΑΓΗ 30 Θ.1,2,3,4,5, 5(3), 5(4), 6,7,8, ΤΑ ΑΡΘΡΑ 30(2) ΤΟΥ ΣΥΝΤΑΓΜΑΤΟΣ ΚΑΙ ΤΙΣ ΑΡΧΕΣ ΦΥΣΙΚΗΣ ΔΙΚΑΙΟΣΥΝΗΣ, ΔΙΚΑΙΗΣ ΔΙΚΗΣ ΚΑΙ ΕΠΙΕΙΚΕΙΑΣ ΣΤΗ Δ.30 Θ.5(3) ΚΑΙ (4) ΚΑΙ ΣΤΗ Δ.33 Θ.12 ΤΩΝ ΔΙΑΔΙΚΑΣΤΙΚΩΝ ΚΑΝΟΝΙΣΜΩΝ ΠΟΛΙΤΙΚΗΣ ΔΙΚΟΝΟΜΙΑΣ ΚΑΙ ΤΟΥ ΑΡΘΡΟΥ 65 ΤΟΥ Ν.14/1960 ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΗΣ ALPHA BANK CYPRUS LTD , ΠΟΥ ΕΙΝΑΙ ΕΝΑΓΟΥΣΑ ΣΤΗΝ ΑΓΩΓΗ 454/2016 ΤΟΥ Ε.Δ. ΛΑΡΝΑΚΟΣ ΣΤΗΝ ΠΙΟ ΠΑΝΩ ΑΓΩΓΗ, ΓΙΑ ΤΗΝ ΠΑΡΑΧΩΡΗΣΗ ΑΔΕΙΑΣ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΕΝΤΑΛΜΑΤΟΣ CERTIORARI ΚΑΙ PROHIBITION ΚΑΙ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΤΟΥ ΕΠΑΡΧΙΑΚΟΥ ΔΙΚΑΣΤΗ ΤΟΥ Ε.Δ. ΛΑΡΝΑΚΟΣ ΚΥΡΙΟΥ Μ. ΛΟΪΖΟΥ, ΗΜΕΡΟΜΗΝΙΑΣ 8.2.2017, ΜΕ ΤΗΝ ΟΠΟΙΑ ΕΔΩΣΕ ΟΔΗΓΙΕΣ ΕΝΩ ΟΙ ΔΙΑΔΙΚΟΙ ΔΙΑΦΩΝΟΥΣΑΝ ΩΣ ΠΡΟΣ ΑΝΤΑΛΛΑΓΗ ΓΡΑΠΤΗΣ ΜΑΡΤΥΡΙΑΣ ΣΕ ΥΠΟΘΕΣΗ ΑΚΡΟΑΜΑΤΙΚΗΣ ΔΙΑΔΙΚΑΣΙΑ, ΟΠΟΥ Η ΑΠΑΙΤΗΣΗ ΥΠΕΡΒΑΙΝΕΙ ΤΟ ΠΟΣΟ ΤΩΝ €3.000, ΧΩΡΙΣ ΝΑ ΕΙΧΕ ΤΕΤΟΙΑ ΔΙΚΑΙΟΔΟΣΙΑ, ΚΑΤΑ ΠΑΡΑΒΑΣΗ ΤΗΣ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΤΟΥ ΕΠΑΡΧΙΑΚΟΥ ΔΙΚΑΣΤΗ ΤΟΥ Ε.Δ. ΛΑΡΝΑΚΟΣ ΚΥΡΙΟΥ Μ. ΛΟΪΖΟΥ, ΗΜΕΡΟΜΗΝΙΑΣ 8.2.2017, ΜΕ ΤΗΝ ΟΠΟΙΑ ΕΔΩΣΕ ΟΔΗΓΙΕΣ ΕΝΩ ΟΙ ΔΙΑΔΙΚΟΙ ΔΙΑΦΩΝΟΥΣΑΝ ΩΣ ΠΡΟΣ ΑΝΤΑΛΛΑΓΗ ΓΡΑΠΤΗΣ ΜΑΡΤΥΡΙΑΣ ΣΕ ΥΠΟΘΕΣΗ ΑΚΡΟΑΜΑΤΙΚΗΣ ΔΙΑΔΙΚΑΣΙΑ, ΟΠΟΥ Η ΑΠΑΙΤΗΣΗ ΥΠΕΡΒΑΙΝΕΙ ΤΟ ΠΟΣΟ ΤΩΝ €3.000, ΧΩΡΙΣ ΝΑ ΕΙΧΕ ΤΕΤΟΙΑ ΔΙΚΑΙΟΔΟΣΙΑ, ΚΑΤΑ ΠΑΡΑΒΑΣΗ ΤΗΣ Δ.30 Θ.5(3) ΚΑΙ 5(4) ΤΩΝ ΔΙΑΔΙΚΑΣΤΙΚΩΝ ΚΑΝΟΝΙΣΜΩΝ ΠΟΛΙΤΙΚΗΣ ΔΙΚΟΝΟΜΙΑΣ ΚΑΙ ΣΤΗ ΒΑΣΗ ΤΥΠΟΠΟΙΗΜΕΝΟΥ ΠΡΑΚΤΙΚΟΥ, ΣΤΟ ΟΠΟΙΟ ΓΙΝΕΤΑΙ ΑΝΑΦΟΡΑ ΣΕ ΠΡΑΚΤΙΚΟ ΤΗΡΗΘΕΝ ΑΠΟ ΤΟ ΔΙΚΑΣΤΗΡΙΟ ΤΟ ΟΠΟΙΟ ΕΛΛΕΙΠΕΙ ΑΠΟ ΤΟ ΦΑΚΕΛΟ ΤΟΥ ΚΑΤΑ ΠΑΡΑΒΑΣΗ ΤΗΣ Θ.5(3) ΚΑΙ 5(4) ΤΩΝ ΔΙΑΔΙΚΑΣΤΙΚΩΝ ΚΑΝΟΝΙΣΜΩΝ ΠΟΛΙΤΙΚΗΣ ΔΙΚΟΝΟΜΙΑΣ ΚΑΙ ΣΤΗ ΒΑΣΗ ΤΥΠΟΠΟΙΗΜΕΝΟΥ ΠΡΑΚΤΙΚΟΥ, ΣΤΟ ΟΠΟΙΟ ΓΙΝΕΤΑΙ ΑΝΑΦΟΡΑ ΣΕ ΠΡΑΚΤΙΚΟ ΤΗΡΗΘΕΝ ΑΠΟ ΤΟ ΔΙΚΑΣΤΗΡΙΟ ΤΟ ΟΠΟΙΟ ΕΛΛΕΙΠΕΙ ΑΠΟ ΤΟ ΦΑΚΕΛΟ ΤΟΥ ΚΑΤΑ ΠΑΡΑΒΑΣΗ ΤΗΣ Δ.33 Θ.12 ΚΑΙ ΤΟΥ Α65 ΤΟΥ ΝΟΜΟΥ 14/1960 ΑΠΟΣΤΕΡΩΝΤΑΣ ΑΠΟ ΤΟΥΣ ΔΙΑΔΙΚΟΥΣ ΤΗ ΔΥΝΑΤΟΤΗΤΑ ΝΑ ΑΝΑΤΡΕΞΟΥΝ ΣΤΑ ΠΡΑΚΤΙΚΑ ΚΑΙ ΝΑ ΥΠΑΡΧΕΙ ΔΙΑΦΑΝΕΙΑ ΩΣ ΠΡΟΣ ΤΙΣ ΠΑΡΑΣΤΑΣΕΙΣ ΠΟΥ ΕΓΙΝΑΝ ΣΤΟ ΔΙΚΑΣΤΗΡΙΟ, ΚΑΘΙΣΤΩΝΤΑΣ ΤΗ ΔΙΚΗ ΑΔΙΚΗ ΚΑΙ ΚΑΤΑ ΠΑΡΑΒΑΣΗ ΤΩΝ ΑΡΘΡΩΝ 30(2) ΚΑΙ 30(3) ΤΟΥ ΣΥΝΤΑΓΜΑΤΟΣ ΑΠΟΣΤΕΡΩΝΤΑΣ ΑΠΟ ΤΟΥΣ ΔΙΑΔΙΚΟΥΣ ΤΗ ΔΥΝΑΤΟΤΗΤΑ ΝΑ ΑΝΑΤΡΕΞΟΥΝ ΣΤΑ ΠΡΑΚΤΙΚΑ ΚΑΙ ΝΑ ΥΠΑΡΧΕΙ ΔΙΑΦΑΝΕΙΑ ΩΣ ΠΡΟΣ ΤΙΣ ΠΑΡΑΣΤΑΣΕΙΣ ΠΟΥ ΕΓΙΝΑΝ ΣΤΟ ΔΙΚΑΣΤΗΡΙΟ, ΚΑΘΙΣΤΩΝΤΑΣ ΤΗ ΔΙΚΗ ΑΔΙΚΗ ΚΑΙ ΚΑΤΑ ΠΑΡΑΒΑΣΗ ΤΩΝ ΑΡΘΡΩΝ 30(2) ΚΑΙ 30(3) ΤΟΥ ΣΥΝΤΑΓΜΑΤΟΣ Μονομερής Αίτηση ημερ. 10.2.2017 Μονομερής Αίτηση ημερ. 10.2.2017 κα Γ. Ζαχαρίου, για την Αιτήτρια Α Π Ο Φ Α Σ Η ΠΑΡΠΑΡΙΝΟΣ, Δ .:  Τα γεγονότα της παρούσας αίτησης όπως αυτά καταγράφονται στην Ένορκη Δήλωση ημερ. 10.2.17 της κ. Γεωργίας Δημητρίου και η οποία αποτελεί το υπόβαθρο της αίτησης έχουν ως ακολούθως: Η πιο πάνω εργάζεται στη δικηγορική εταιρεία ΑΝΔΡΕΑΣ Β. ΖΑΧΑΡΙΟΥ & ΣΙΑ ΔΕΠΕ, δικηγόρων της Αιτήτριας και Ενάγουσας στην αγωγή αρ. 454/2006, Ε.Δ. Λάρνακας με κλίμακα άνω των €3.000.  Στις 8.2.2017, Επαρχιακός Δικαστής, ενώπιον του οποίου ήταν ορισμένη η αγωγή, παρά τη δηλωθείσα διαφωνία της συνηγόρου της Αιτήτριας/Ενάγουσας που εμφανίζετο γι'  αυτήν, προχώρησε και διέταξε την ανταλλαγή γραπτής μαρτυρίας εντός ταχθείσας προθεσμίας. Είναι η εισήγηση της Αιτήτριας ότι το εκδοθέν Διάταγμα (βλ. παράγρ. Γ(β) της Έκθεσης) εξεδόθη κατά παράβαση των Διαδικαστικών Κανονισμών Πολιτικής Δικονομίας Δ.30 θ.5(3)(4) δοθέντος ότι βάσει αυτών η συμφωνία των διαδίκων αποτελεί προϋπόθεση για την έκδοση του.  Επίσης ότι η Απόφαση (βλ. παράγρ. Γ(γ) της Έκθεσης) είναι λανθασμένη, παράνομη, άδικη και εκτός των πλαισίων της δίκαιης δίκης, καθότι στο πρακτικό του Δικαστηρίου ενώ αναφέρει ότι άκουσε τις παραστάσεις των μερών, ουδέν αναφέρεται περί της διαφωνίας της Αιτήτριας και της σχετικής ανάλυσης του σκεπτικού διαφωνίας της για κατάθεση της μαρτυρίας εγγράφως, η οποία έγινε από τη συνήγορο της.  Αυτό αποτελεί, σύμφωνα με την Αιτήτρια, παράβαση της Δ.33 θ.12 των Θεσμών Πολιτικής Δικονομίας καθώς και του Άρθρου 65 του Ν.14/60 αλλά και παράβαση της αρχής περί δίκαιης δίκης, καθιστώντας την απόφαση αναιτιολόγητη και άδικη. Με την υπό εξέταση αίτηση η Αιτήτρια αιτείται άδειας για καταχώριση αίτησης για έκδοση Προνομιακού Εντάλματος Certiorari . Η ευπαίδευτη συνήγορος της Αιτήτριας με την αγόρευση της προώθησε την Αίτηση της Αιτήτριας  με αναφορά στα γεγονότα, Νόμο και Νομολογία/σύγγραμμα.  Θα αναφερθώ σε ένα μόνο σημείο της αγόρευσης της το οποίο, σύμφωνα με την συνήγορο, αφορά την μη ύπαρξη άλλου ένδικου μέσου με το οποίο να δύναται να προσβληθεί η απόφαση του Πρωτόδικου Δικαστηρίου, αντικείμενο της παρούσας αίτησης. Η ευπαίδευτη συνήγορος της Αιτήτριας με την αγόρευση της προώθησε την Αίτηση της Αιτήτριας  με αναφορά στα γεγονότα, Νόμο και Νομολογία/σύγγραμμα.  Θα αναφερθώ σε ένα μόνο σημείο της αγόρευσης της το οποίο, σύμφωνα με την συνήγορο, αφορά την μη ύπαρξη άλλου ένδικου μέσου με το οποίο να δύναται να προσβληθεί η απόφαση του Πρωτόδικου Δικαστηρίου, αντικείμενο της παρούσας αίτησης. Είναι η θέση της συνηγόρου ότι δεν χωρεί Έφεση έναντι της απόφασης του Πρωτόδικου Δικαστηρίου, ημερ. 8.2.2017 και ότι και αν ακόμη υπήρχε αυτή η δυνατότητα, στην παρούσα υπόθεση συντρέχουν εξαιρετικές περιστάσεις με αποτέλεσμα η παροχή της αιτούμενης άδειας να είναι επιτρεπτή. Οι περιστάσεις αυτές κατά τη συνήγορο είναι ότι: I. Θα δημιουργηθεί «δικονομική αμηχανία» στην Αιτήτρια εάν καταχωρίσει Έφεση διότι με αυτόν τον τρόπο αφ΄ ενός θα αμφισβητεί την απόφαση του Πρωτόδικου Δικαστηρίου ημερ. 8.2.2017 ως λανθασμένη ενώ αφ'  ετέρου, αυτή, παράλληλα θα παράξει έννομα αποτελέσματα με συμμετοχή της Αιτήτριας.  Παρέπεμψε προς τούτο σε απόφαση αδελφού Δικαστή ημερ. 9.10.2014 στην Πολ. Αίτηση Θα δημιουργηθεί «δικονομική αμηχανία» στην Αιτήτρια εάν καταχωρίσει Έφεση διότι με αυτόν τον τρόπο αφ΄ ενός θα αμφισβητεί την απόφαση του Πρωτόδικου Δικαστηρίου ημερ. 8.2.2017 ως λανθασμένη ενώ αφ'  ετέρου, αυτή, παράλληλα θα παράξει έννομα αποτελέσματα με συμμετοχή της Αιτήτριας.  Παρέπεμψε προς τούτο σε απόφαση αδελφού Δικαστή ημερ. 9.10.2014 στην Πολ. Αίτηση 175/2014, Alpha Bank Cyprus Ltd v. Andrew Timothy Edward Popple κ . α . II. Θα παρέλθει μεγάλο χρονικό διάστημα μέχρι την εκδίκαση της Έφεσης και III. Η παρούσα αίτηση αποτελεί ευκαιρία ερμηνείας της νέας Δ.30 για καθοδήγηση των Επαρχιακών Δικαστών. Θα πρέπει επίσης να λεχθεί ότι, το πρακτικό του Πρωτόδικου Δικαστηρίου ημερ. 8.2.2017 παρουσιάστηκε στο Δικαστήριο με την αίτηση το οποίο και εξέτασα.  Πράγματι, σ'  αυτό αναφέρονται ότι «οι συνήγοροι υποβάλλουν τις παραστάσεις τους» χωρίς όμως αυτές να αναφέρονται και ακολούθως φέρει τον τίτλο: « ΕΝΔΙΑΜΕΣΗ ΑΠΟΦΑΣΗ/ΟΔΗΓΙΕΣ ΣΤΑΔΙΟ ΔΕΥΤΕΡΟ ΕΝΔΙΑΜΕΣΗ ΑΠΟΦΑΣΗ/ΟΔΗΓΙΕΣ ΣΤΑΔΙΟ ΔΕΥΤΕΡΟ Αγωγές για τις οποίες το αντικείμενο υπερβαίνει τις €3.000.«Ακροαματικής Εκδίκασης» Χωρίς συμφωνία των διαδίκων ως προς την ανταλλαγή εγγράφως της  μαρτυρίας Δ.30 , κ.5(4)» Αφού δε αναφέρει ότι οι διάδικοι έχουν καταθέσει στο Δικαστήριο ονομαστικό κατάλογο των μαρτύρων που προτίθενται να παρουσιάσουν μαζί με σύνοψη της μαρτυρίας εκάστου, εν συνεχεία αφού λαμβάνει υπόψιν του τρεις παράγοντες, που αναφέρει, καταλήγει στην έκδοση Διαταγμάτων καταχώρησης εγγράφως της προτιθέμενης μαρτυρίας το αργότερο εντός 90 ημερών από αμφότερους τους διαδίκους. Οι αρχές βάσει των οποίων παρέχεται άδεια για καταχώρηση αίτησης για έκδοση προνομιακού εντάλματος είναι καλά θεμελιωμένες.  Στην Τράπεζα Κύπρου Δημόσια Εταιρεία Λτδ. ν. Παντελίδου, (2012) 1 (Α) Α.Α.Δ. 878 λέχθηκαν τ' ακόλουθα σχετικά: «Σύμφωνα με πάγια νομολογία του Ανωτάτου Δικαστηρίου, άδεια για καταχώρηση αίτησης για έκδοση προνομιακού εντάλματος παρέχεται μόνο όταν καταδεικνύεται από τον αιτητή ότι υπάρχει, στην ουσία, συζητήσιμο ζήτημα και, περαιτέρω, στην περίπτωση όπου προσφέρεται άλλο ένδικο μέσο ή άλλη θεραπεία, ότι συντρέχουν επαρκώς εξαιρετικές περιστάσεις οι οποίες να καθιστούν συζητήσιμο το ότι πρέπει να γίνει παρέκκλιση από τον κανόνα ότι, εφόσον προσφέρεται άλλο ένδικο μέσο ή άλλη θεραπεία, ο αιτητής δεν θεωρείται ότι απέδειξε συζητήσιμο ζήτημα. ( Βλ ., μεταξύ άλλων , R. v. Secretary of State (1986) 1 All E.R. 717, Ανθίμου (1991) 1 Α . Α . Δ . 41 , Στ . Μεστάνας (2000) 1 Α.Α.Δ. 1469 και  Χρ. Μιχαήλ και Στ. Μιχαηλιδη (2001) 1 Α.Α.Δ. 247 ).  Στη Hellenger Trading Ltd (2000) 1 Α.Α.Δ. 1965 , διευκρινίστηκε, ορθά, ότι η αρχή αυτή «ισχύει γενικά, ανεξάρτητα από το λόγο για τον οποίο επιδιώκεται το διάταγμα».  Έστω, δηλαδή, και αν ο προβαλλόμενος λόγος είναι έλλειψη ή υπέρβαση δικαιοδοσίας. (Βλ. επίσης, Σ. Μαρκίδης κ.α. (2004) 1 Α.Α.Δ. 552 ).  Αν δε, παρά τη μη ύπαρξη εξαιρετικών περιστάσεων, χορηγηθεί άδεια για καταχώρηση αίτησης για certiorari, η μη ύπαρξη τέτοιων περιστάσεων συνιστά, a fortiori, λόγο απόρριψης της αίτησης.» ( βλ . Base Metal Trading Ltd. v. Fastact Developments Ltd. κ . α . (2004) 1 Α . Α . Δ . 1535 , ERIN RESOURCES S.A. κ . α . ν . Prime Int. Alliance Inc., Πολ. Έφεση 104/2013 και 124/2013, ημερ. 10/1/14 ). Περαιτέρω σύμφωνα με τη νομολογία, (βλ. Αναφορικά με την Αίτηση της Marewave Shipping & Trading Company Ltd. Αναφορικά με την Αίτηση της Marewave Shipping & Trading Company Ltd. (1992) 1 A.A.Δ. 116 ), αντικείμενο της διαδικασίας όπως η παρούσα δεν είναι ο έλεγχος της ορθότητας της απόφασης του πρωτόδικου Δικαστηρίου αλλά της νομιμότητας της. Εκεί όπου εκ πρώτης όψεως προκύπτει ότι το Δικαστήριο έχει δικαιοδοσία και ότι η διαδικασία εξελίχθηκε κανονικά το Ανώτατο Δικαστήριο δεν προχωρεί στην έκδοση προνομιακού διατάγματος επειδή ενδεχομένως το πρωτόδικο Δικαστήριο αντιλήφθηκε λανθασμένα ένα νομικό σημείο (βλ. Αναφορικά με το Μάριο Χρίστου (1996) 1 Α.Α.Δ. 398 ).  Το ίδιο συμβαίνει εκεί όπου το πρωτόδικο Δικαστήριο κέκτηται δικαιοδοσίας, δεν είναι δυνατό να θεωρηθεί ότι έχει υπερβεί ή ότι καταχράστηκε τη δικαιοδοσία του απλώς και μόνο επειδή ερμήνευσε λανθασμένα ένα νομοθέτημα. Δεν τίθεται θέμα αντικατάστασης, της κρίσης που διαμόρφωσε κατώτερο δικαστήριο αναφορικά με ζήτημα που αποφάσισε στα πλαίσια της δικαιοδοσίας του, με την κρίση του Ανωτάτου Δικαστηρίου. Στο σύγγραμμα «Προνομιακά Εντάλματα» του Πέτρου Αρτέμη, σελ. 127128 , αναφέρεται ότι ο έλεγχος των κατωτέρων Δικαστηρίων με ένταλμα της φύσεως certiorari δεν περιλαμβάνει νομικά εσφαλμένες αποφάσεις ή λανθασμένη ερμηνεία νόμου.  Θα πρέπει επίσης να  λεχθεί ότι το certiorari δεν μπορεί να χρησιμοποιείται ως μεταμφιεσμένη Έφεση ούτε ως δεύτερη ευκαιρία επανακρόασης των ζητημάτων που απασχόλησαν το κατώτερο Δικαστήριο (βλ. Λυσιώτης & Υιός Λτδ (Αρ.3) (1996) 1 Α.Α.Δ. 1066 ). Το ένα εκ των παραπόνων της Αιτήτριας είναι, όπως έχει αναφερθεί, η μη τήρηση ορθού πρακτικού από το Πρωτόδικο Δικαστήριο καθότι σ΄ αυτό δεν φαίνονται οι δηλώσεις της συνήγορου της Αιτήτριας που ενεφανίσθη στις 8.2.2017, κατά παράβαση του Άρθρου 65 του περί Δικαστηρίων Νόμου Ν.14/60 και Δ.33 θ.12, των Θεσμών Πολιτικής Δικονομίας. Το άρθρο 65 του Ν.14/60 δεν μπορεί να τύχει εφαρμογής στα περιστατικά της παρούσας υπόθεσης καθότι αυτό αναφέρεται  σε μαρτυρία που δίδεται και όχι αγορεύσεις συνηγόρων (βλ. Ιωαννίδης ν. Oblique Fashions Ltd (2001) 1 A . A .Δ. 1119 ).  Όσον αφορά το Θεσμό 12 της Δ.33 επίσης  δεν τυγχάνει εφαρμογής.  Ο Θεσμός αυτός αναφέρεται και ρυθμίζει άλλα θέματα.  Εν πάση περιπτώσει, παρέχεται θεραπεία στην Αιτήτρια να λάβει το κατάλληλο δικονομικό μέτρο ενώπιον του Πρωτόδικου Δικαστηρίου  για διόρθωση του πρακτικού εάν αυτό επιθυμεί (βλ. Σωτηριάδης ν. Βασιλείου (Αρ. 1) (1992) 1(Β) Α.Α.Δ. 801 , 807, Α/φοί Αναστασίου Λτδ ν. Πρόδρομου Μυλωνά (1997) 1 Α.Α.Δ. 1280 , Σοφοκλέους ν. Ταβελούδη κ.α. (2002) 1 Α.Α.Δ. 92 ) . Το γεγονός ότι ζήτησε από τον Πρωτοκολλητή του Δικαστηρίου να πληροφορηθεί κατά πόσο υπάρχει άλλο πρακτικό, δεν είναι αρκετό.  Εάν επιθυμεί, η κατάλληλη θεραπεία είναι η λήψη δικονομικού  μέτρου για διόρθωση του πρακτικού. Όσον αφορά τα υπόλοιπα παράπονα της Αιτήτριας, από το πρακτικό του Πρωτόδικου Δικαστηρίου ημερ. 8.2.2017, φαίνεται ότι αυτό λανθασμένα προχώρησε να εκδώσει Διάταγμα καταχώρισης έγγραφης μαρτυρίας από πλευράς της Αιτήτριας παρόλο που αφορούσε αγωγή άνω των €3.000 και δεν υπήρχε συμφωνία αμφοτέρων των διαδίκων όπως προβλέπεται από τη Δ .30 θ.5(4) .  Η διαπίστωση αυτή όμως δεν είναι αρκετή προκειμένου να χορηγηθεί η αιτούμενη άδεια.  Θα πρέπει να εξετασθεί κατά πόσο παρέχεται η ευχέρεια λήψης άλλων ένδικων μέσων, ήτοι της καταχώρισης Έφεσης.  Διαφωνώ ότι δεν παρέχεται εις την Αιτήτρια η δυνατότητα καταχώρισης Έφεσης εναντίον της Ενδιάμεσης Απόφασης του Πρωτόδικου Δικαστηρίου ημερ. 8.2.2017, ως ήταν η εισήγηση της ευπαίδευτης συνηγόρου της Αιτήτριας.  Με την τροποποίηση του Άρθρου 25(1) του Ν.14/60 που επήλθε με τον τροποποιητικό Νόμο Ν.118/2008, είναι δυνατή η καταχώριση Έφεσης εναντίον κάθε απόφασης ή διαταγής Δικαστηρίου που ασκεί πολιτική δικαιοδοσία, ανεξαρτήτως εάν αυτή είναι καθοριστική ή δηλωτική για τα δικαιώματα των διαδίκων, είτε αυτή είναι ενδιάμεση, όπως η παρούσα, είτε είναι τελική.  Η ερμηνεία του Άρθρου 25(1), όπως ίσχυε προηγουμένως, πριν την τροποποίηση του, στην Χάρους ν. Χάρους (2003) 1 Α.Α.Δ. 1530 , ότι δηλαδή μόνο ενδιάμεσες αποφάσεις που έχουν άμεσες επιπτώσεις στα δικαιώματα των διαδίκων μπορεί να αποτελέσουν το αντικείμενο Έφεσης, έπαυσε να ισχύει με τον τροποποιητικό Νόμο Ν.118/2008 που τέθηκε σε ισχύ την 31.12.2008. Η έκδοση προνομιακών ενταλμάτων ως έχει κατ'  επανάληψη νομολογηθεί από το Ανώτατο Δικαστήριο δεν λειτουργεί ως υποκατάστατο της Έφεσης ή άλλων ένδικων μέσων.  Ο τυχόν σημαντικός χρόνος που απαιτείται για διεκπεραίωση Έφεσης δεν είναι λόγος για να χρησιμοποιείται η διαδικασία όπως η παρούσα (βλ. Χρίστου (2011) 1 Α.Α.Δ. 2085 ). Εάν υπάρχει κάτι που είναι εξαιρετικά επείγον, η αναζήτηση γρηγορότερης εκδίκασης της Έφεσης είναι δυνατή με την υποβολή σχετικού αιτήματος.  Ούτε είναι, ασφαλώς, η παρούσα διαδικασία το ορθό πλαίσιο για συζήτηση και ερμηνεία της Δ.30 για καθοδήγηση των κατωτέρων Δικαστηρίων. Τέλος, δεν με βρίσκει σύμφωνο και η εισήγηση πρόκλησης δικονομικής αμηχανίας στην Αιτήτρια.  Με όλο το σεβασμό προς τον αδελφό Δικαστή που χρησιμοποίησε τον όρο αυτό, που ενδεχομένως κάτι να απέδιδε στην υπόθεση ενώπιον του, δεν συμφωνώ ότι προκαλείται δικονομική αμηχανία σε διάδικο όταν έχει να επιλέξει μεταξύ δύο δικονομικών διαβημάτων.  Είναι θέμα ορθής επιλογής και τίποτε άλλο.  Δεν έχουν συνεπώς καταδειχθεί εξαιρετικές περιστάσεις ώστε να δικαιολογείται παρέκκλιση από τον Κανόνα (βλ. Αίτηση Γεωργίας Ανθίμου Αίτηση Γεωργίας Ανθίμου (1991) 1 Α.Α.Δ. 41 ). Η αίτηση απορρίπτεται. Λ. Παρπαρίνος, Δ. /γκ"
  },
  {
    "filename": "1-201702-235-2012endiam1.htm",
    "text": "ECLI:CY:AD:2017:A36 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Έφεση Αρ. 235/2012) 3 Φεβρουαρίου, 2017 [ΝΙΚΟΛΑΤΟΣ, Π., ΠΑΡΠΑΡΙΝΟΣ, ΛΙΑΤΣΟΣ,  Δ/στές] ΓΕΝΙΚΟΣ ΕΙΣΑΓΓΕΛΕΑΣ ΤΗΣ ΔΗΜΟΚΡΑΤΙΑΣ ΑΝΑΦΟΡΙΚΑ ΜΕ ΤΟΝ ΠΕΡΙ ΕΚΔΟΣΕΩΣ ΦΥΓΟΔΙΚΩΝ ΝΟΜΟ 97/70 Εφεσείοντας και ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΗΣ ΡΩΣΙΚΗΣ ΟΜΟΣΠΟΝΔΙΑΣ ΓΙΑ ΤΗΝ ΕΚΔΟΣΗ ΤΟΥ VYACHYSLAV SHIMKEVICH Εφεσίβλητου / Καθ΄ου η αίτηση _________________________ Ελένη Λοϊζίδου (κα) ,  για τον Εφεσείοντα Ευθύμιος Φλουρέντζου , για τον Εφεσίβλητο __________________________ Την ομόφωνη απόφαση του Δικαστηρίου θα δώσει ο Νικολάτος, Π.. Α Π Ο Φ Α Σ Η ΝΙΚΟΛΑΤΟΣ, Π. :    Με την υπό εξέταση Έφεση προσβάλλεται, ως εσφαλμένη, η πρωτόδικη απόφαση, με την οποία απορρίφθηκε αίτημα του έντιμου Γενικού Εισαγγελέα για έκδοση του Εφεσίβλητου στη Ρωσική Ομοσπονδία, για να δικαστεί αναφορικά με κατ΄ ισχυρισμόν αδικήματα που διέπραξε εκεί. Κατά τη διάρκεια της εκκρεμότητας της Έφεσης, ο Εφεσίβλητος έθεσε, με ένορκη δήλωσή του, ενώπιον του Εφετείου, ότι, αυτός ήδη δικάστηκε, ερήμην, στη Ρωσική Ομοσπονδία για τα, κατ΄ισχυρισμόν, αδικήματα που διέπραξε και, μάλιστα, καταδικάστηκε.  Του επιβλήθηκε, συναφώς, πενταετής ποινή φυλάκισης.  Η εκδίκαση, ερήμην, του Εφεσίβλητου και η καταδίκη του δεν αμφισβητήθηκαν από τον Εφεσείοντα. Ως αποτέλεσμα των ανωτέρω, τέθηκε ζήτημα ύπαρξης αντικειμένου στην προώθηση της παρούσας έφεσης, δεδομένου ότι, με αυτή, επιδιώκεται η ανατροπή της πρωτόδικης απόφασης και η έκδοση του Εφεσίβλητου στη Ρωσική Ομοσπονδία με σκοπό να δικαστεί αναφορικά με τα προαναφερόμενα αδικήματα. Το παρόν Δικαστήριο άκουσε τις δύο πλευρές, με προσοχή.  Έλαβε ιδιαίτερα υπόψιν του την εγγύηση που παρείχε το γραφείο του έντιμου Γενικού Εισαγγελέα της Ρωσικής Ομοσπονδίας, δια επιστολής του Αναπληρωτή Γενικού Εισαγγελέα προς τον έντιμο Υπουργό Δικαιοσύνης της Κυπριακής Δημοκρατίας, σύμφωνα με την οποία, σε περίπτωση έκδοσης του Εφεσίβλητου θα παρασχεθεί σ΄αυτόν το δικαίωμα της επανεκδίκασης, σύμφωνα με το άρθρο 3 του επιπρόσθετου Πρωτοκόλλου, ημερομηνίας 17/3/1978 στην Ευρωπαϊκή Σύμβαση Εκδόσεως Φυγόδικων, ημερομηνίας 13/12/1957, καθώς και, σύμφωνα με τα άρθρα 247 και 401.15 του Κώδικα Ποινικής Δικονομίας της Ρωσικής Ομοσπονδίας. Το παρόν Δικαστήριο άκουσε τις δύο πλευρές, με προσοχή.  Έλαβε ιδιαίτερα υπόψιν του την εγγύηση που παρείχε το γραφείο του έντιμου Γενικού Εισαγγελέα της Ρωσικής Ομοσπονδίας, δια επιστολής του Αναπληρωτή Γενικού Εισαγγελέα προς τον έντιμο Υπουργό Δικαιοσύνης της Κυπριακής Δημοκρατίας, σύμφωνα με την οποία, σε περίπτωση έκδοσης του Εφεσίβλητου θα παρασχεθεί σ΄αυτόν το δικαίωμα της επανεκδίκασης, σύμφωνα με το άρθρο 3 του επιπρόσθετου Πρωτοκόλλου, ημερομηνίας 17/3/1978 στην Ευρωπαϊκή Σύμβαση Εκδόσεως Φυγόδικων, ημερομηνίας 13/12/1957, καθώς και, σύμφωνα με τα άρθρα 247 και 401.15 του Κώδικα Ποινικής Δικονομίας της Ρωσικής Ομοσπονδίας. Στην ίδια επιστολή αναγράφεται επίσης ότι, το γεγονός της έκδοσης (του Εφεσίβλητου) θα αποτελέσει το έρεισμα  για την ανατροπή, από το Αναιρετικό Δικαστήριο της απόφασης που εκδόθηκε, εναντίον του, ερήμην.  Το δικαίωμα ακύρωσης της, εναντίον του Εφεσίβλητου, εκδοθείσας απόφασης εξαρτάται απόλυτα από τον ίδιο και το (Αναιρετικό) Δικαστήριο δεν έχει διακριτική ευχέρεια να του το αρνηθεί, εφόσον το ζητήσει. Από τα προαναφερόμενα προκύπτει ότι, σε περίπτωση που εκδοθεί στη Ρωσική Ομοσπονδία ο Εφεσίβλητος, αυτός, με την υποβολή ενός αιτήματος εκ μέρους του, δικαιούται σε ακύρωση της εναντίον του εκδοθείσας απόφασης και σε επανεκδίκαση αναφορικά με τα αδικήματα για τα οποία ζητείται η έκδοσή του. Συνεπώς, κρίνουμε ότι η έφεση έχει αντικείμενο, δεδομένου ότι, ουσιαστικά, με την τυχόν έκδοση του Εφεσίβλητου, αυτός θα επανεκδικαστεί για τα αδικήματα που κατ΄ισχυρισμόν διέπραξε. Θα προχωρήσουμε, επομένως, να ακούσουμε την ουσία της Έφεσης. Π. Δ. Δ. /ΜΣ"
  },
  {
    "filename": "1-201702-25-17PolAit.htm",
    "text": "ECLI:CY:AD:2017:D52 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΠΡΩΤΟΒΑΘΜΙΑ  ΔΙΚΑΙΟΔΟΣΙΑ ΠΟΛΙΤΙΚΗ ΑΙΤΗΣΗ ΑΡ. 25/2017 17 Φεβρουαρίου, 2017 [Μ. ΧΡΙΣΤΟΔΟΥΛΟΥ, Δ /ΣΤΗΣ ] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΕΣ ΔΙΑΤΑΞΕΙΣ) ΝΟΜΟΥ ΤΟΥ 1964 ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ Γ. Π. ΓΙΑ ΑΔΕΙΑ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΕΝΤΑΛΜΑΤΟΣ CERTIORARI ΚΑΙ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡΟΜΗΝΙΑΣ 241.2017 ΠΟΥ ΕΚΔΟΘΗΚΕ ΑΠΟ ΤΟ ΟΙΚΟΓΕΝΕΙΑΚΟ ΔΙΚΑΣΤΗΡΙΟ ΛΕΥΚΩΣΙΑΣ ΣΤΗΝ ΑΙΤΗΣΗ ΓΟΝΙΚΗΣ ΜΕΡΙΜΝΑΣ 238/15 ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡΟΜΗΝΙΑΣ 241.2017 ΠΟΥ ΕΚΔΟΘΗΚΕ ΑΠΟ ΤΟ ΟΙΚΟΓΕΝΕΙΑΚΟ ΔΙΚΑΣΤΗΡΙΟ ΛΕΥΚΩΣΙΑΣ ΣΤΗΝ ΑΙΤΗΣΗ ΓΟΝΙΚΗΣ ΜΕΡΙΜΝΑΣ 238/15 .......... Μ. Βορκάς με Μ. Θρασυβούλου (κα), για αιτητή ........ Α Π Ο Φ Α Σ Η (Δόθηκε αυθημερόν) ΧΡΙΣΤΟΔΟΥΛΟΥ, Δ.: Ο αιτητής ζητά να του δοθεί άδεια για καταχώριση αίτησης προς έκδοση εντάλματος Certiorari , προκειμένου να ακυρωθεί απόφαση του Οικογενειακού Δικαστηρίου Λευκωσίας ημερ. 24.1.17 με την οποία απορρίφθηκε η υπ΄ αρ. 238/15 αίτηση του για Γονική Μέριμνα της 9χρονης θυγατέρας του ΜΠ λόγω παράλειψης του να εκδώσει κλήση για οδηγίες εντός της προβλεπόμενης από τη Δ.30 των περί Πολιτικής Δικονομίας Διαδικαστικών Κανονισμών  προθεσμίας. Τα ουσιώδη γεγονότα επί των οποίων βασίζεται η αίτηση, όπως αυτά προκύπτουν από την έκθεση γεγονότων και την μακροσκελή ένορκη δήλωση του αιτητή, έχουν σε συντομία ως ακολούθως:Στις 3.6.15 ο αιτητής καταχώρισε στο Οικογενειακό Δικαστήριο Λευκωσίας την υπ΄ αρ. 238/15 αίτηση Γονικής Μέριμνας για να του ανατεθεί η επιμέλεια της ανήλικης θυγατέρας του, η οποία προσέκρουσε σε Υπεράσπιση και Ανταπαίτηση της εν διαστάσει συζύγου του με την οποία ζητούσε όπως η επιμέλεια της ανήλικης ανατεθεί σ΄ αυτή. Η Υπεράσπιση και Ανταπαίτηση της μητέρας της ανήλικης καταχωρήθηκε στις 21.1.16 και τα δικόγραφα συμπληρώθηκαν στις 19.5.16 με την καταχώριση από τον αιτητή Απάντησης στην Υπεράσπιση και Υπεράσπιση στην Ανταπαίτηση.  Έκτοτε η αίτηση ορίστηκε επανειλημμένως για οδηγίες στις 2.6, 13.6, 27.6, 1.7, 5.7, 19.9, 23.9, 1.12 και 9.12.2016.  Και αυτό παρόλο που η Δ.30 προβλέπει ότι ο ενάγων (εδώ αιτητής) υποχρεούται να εκδώσει κλήση για οδηγίες εντός 30 ημερών από το χρόνο κατά τον οποίο τα δικόγραφα θεωρούνται συμπληρωμένα.  Δηλαδή ο αιτητής όφειλε στην περίπτωση  που η εν λόγω Διαταγή τυγχάνει εφαρμογής και σε διαδικασίες γονικής μέριμνας, κάτι που αμφισβητεί να εκδώσει κλήση για οδηγίες μέχρι 19.6.16, πλην όμως την έκδωσε στις 21.9.16. Με τη λήψη της προαναφερθείσας κλήσης, η καθ΄ ης η αίτηση στην εν λόγω αίτηση καταχώρισε μέσω των συνηγόρων της, στις 18.10.16, τον προβλεπόμενο από τα τους Διαδικαστικούς Κανονισμούς Τύπο 25, σημειώνοντας σ΄ αυτό « άνευ βλάβης παντός δικαιώματος ως  προς το εκπρόθεσμο της κλήσης για οδηγίες ημερ. 21.9.16 ». Όπως σημειώνεται πιο πάνω, μετά την έκδοση από τον αιτητή της κλήσης για οδηγίες, η αίτηση του για Γονική Μέριμνα ορίστηκε για οδηγίες ακόμη τρεις φορές:στις 23.9, 1.12 και 9.12.16 και στη συνέχεια στις 17.1.17.  Κατά την τελευταία δε δικάσιμο ημερ. 17.1.17, το Οικογενειακό Δικαστήριο ζήτησε από τους συνηγόρους των διαδίκων να τοποθετηθούν στο θέμα της παράλειψης καταχώρισης από την πλευρά του αιτητή κλήσης για οδηγίες εντός της προθεσμίας των 30 ημερών που προβλέπει η Δ.30 θ.1(α).  Όπως και έγινε, με κατάληξη την έκδοση από το Δικαστήριο της απόφασης ημερ. 24.1.17, με την οποία απόρριψε την αίτηση του αιτητή με έξοδα σε βάρος του.  Και αυτό με το αιτιολογικό ότι παρέλειψε να εκδώσει την προαναφερθείσα κλήση για οδηγίες εντός 30 ημερών από τη συμπλήρωση των δικογράφων και χωρίς να προηγηθεί επίδοση της ειδοποίησης που προβλέπεται από τη Δ.30 θ.1(γ) που έχει ως ακολούθως: « 1. (γ) Σε περίπτωση που ο ενάγων αμελήσει ή παραλείψει να εκδώσει την προνοούμενη στην παράγραφο (α) πιο πάνω κλήση για οδηγίες, επιδίδεται ειδοποίηση προς τον ενάγοντα που εκδίδει ο εναγόμενος στον συνημμένο τύπο με την οποίαν τον ενημερώνει για την παράλειψη και τον καλεί όπως εντός 30 ημερών από την επίδοση της ειδοποίησης καταχωρήσει την αίτηση για οδηγίες. Σε περίπτωση μη συμμόρφωσης σε οποιαδήποτε από τις πιο πάνω πρόνοιες η αγωγή ή η ανταπαίτηση θα θεωρείται ως εγκαταλειφθείσα και θα απορρίπτεται από το Δικαστήριο στη λήξη της περιόδου των 60 ημερών, με έξοδα εναντίον του ενάγοντα ως θα είναι η περίπτωση. Η έννοια του ενάγοντα και της αγωγής, καλύπτει και τον ανταπαιτούντα διάδικο, και, αναλόγως, την ανταπαίτηση». Είναι θέση του αιτητή ότι η απόρριψη της αίτησης του μεταξύ άλλων (α) είναι προϊόν πεπλανημένης εφαρμογής των προνοιών της Δ.30 και λαμβανομένου υπόψη ότι η εναρκτήρια αίτηση του ορίστηκε για οδηγίες αρκετές φορές μετά την εκπνοή της προθεσμίας των 30 ημερών, δεν συνέτρεχε οποιοσδήποτε λόγος έκδοσης κλήσης για οδηγίες, (β) συνιστά κατάχρηση και/ή υπέρβαση δικαιοδοσίας και (γ) λαμβανομένων  υπόψη ότι οι συνθήκες της υπόθεσης είναι εξαιρετικές και επείγουσες εφόσον αφορούν υπόθεση γονικής μέριμνας ανήλικου παιδιού, δικαιολογούν την παραχώρηση της αιτούμενης άδειας. Εξέτασα με την επιβαλλόμενη προσοχή ό,τι τέθηκε ενώπιον μου, έχοντας υπόψη τις νομικές αρχές που εφαρμόζονται  σε αιτήσεις για έκδοση προνομιακού εντάλματος, τις οποίες και συνοψίζω: Η παροχή άδειας για καταχώριση αίτησης προς έκδοση προνομιακού εντάλματος, ως είναι το Certiorari , εμπίπτει στη διακριτική ευχέρεια του Δικαστηρίου (Θεοδούλου (Αρ. 1) (1990) 1 ΑΑΔ 438 ) η οποία, όταν προβλέπεται άλλο ένδικο μέσο και ειδικά έφεση, πολύ σπάνια και σε εξαιρετικές περιπτώσεις ασκείται θετικά. (Βλ. Αναφορικά με τις Αιτήσεις της Αυγής I. Κωνσταντινίδου κ.α. (1992) 1 AA Δ 853 ). Ακόμα και αν ο αιτητής ικανοποιήσει το Δικαστήριο ότι υπάρχει εκ πρώτης όψεως συζητήσιμη υπόθεση (Ανθίμου (1991) 1 ΑΑΔ 41 ). Κι αυτό καθότι η διαδικασία έκδοσης προνομιακού εντάλματος δεν συνιστά υποκατάστατο του ενδίκου μέσου της έφεσης ( Αναφορικά με το Γενικό Εισαγγελέα (Αρ. 3) (1993) 1 ΑΑΔ 42 και Αναφορικά με την αίτηση της Global Consolidator Public Ltd (2006) 1 AA Δ 464 ), ούτε στοχεύει στον έλεγχο της ορθότητας της πρωτόδικης απόφασης αλλά στη νομιμότητα της απόφασης ( Αναφορικά με την αίτηση της Marewave Shipping & Trading Company Lid (1992) 1 AA Δ 116 ).   Ωστόσο με βάση πάγιες αρχές της νομολογίας (βλ. μεταξύ άλλων, Κωνσταντινίδης (2003) 1 Α.Α.Δ. 1298 και Fastfact Developments Ltd κ.α. (2004) 1 Α.Α.Δ. 1535 ) το Ανώτατο Δικαστήριο δύναται όταν διαπιστώσει ότι συντρέχουν εξαιρετικές περιστάσεις να παρέμβει και να χορηγήσει τέτοια άδεια έστω και αν υπάρχουν άλλα ένδικα μέσα. Γενικά, θα μπορούσε να λεχθεί ότι το Δικαστήριο μπορεί να ασκήσει θετικά τη διακριτική του ευχέρεια για χορήγηση τέτοιας άδειας όπου αποκαλύπτεται εκ πρώτης όψεως συζητήσιμη υπόθεση και διαφαίνεται από το τηρηθέν πρακτικό του (πρωτόδικου) Δικαστηρίου έλλειψη ή υπέρβαση δικαιοδοσίας, έκδηλη νομική πλάνη, δόλος, προκατάληψη και μη τήρηση των κανόνων της φυσικής δικαιοσύνης ( Α. Κωνσταντινίδης (2003) 1 A . A .Δ. 1298, Τζ. Περέλλα (Αρ. 2) (1995) 1 AAA 692 ). Έχοντας υπόψη της  προαναφερθείσες αρχές και ό,τι ο αιτητής έθεσε ενώπιον μου, θεωρώ ότι υπό τα περιστατικά της υπόθεσης αποκαλύπτεται εκ πρώτης όψεως συζητήσιμη υπόθεση καθότι εγείρεται προς εξέταση θέμα υπέρβασης δικαιοδοσίας και νομική πλάνη σε σχέση με τις πρόνοιες της Δ.30 .  Με απασχόλησε όμως η δυνατότητα που έχει ο αιτητής να προσβάλει την απόρριψη της εναρκτήριας αίτησης του από το πρωτόδικο Δικαστήριο με έφεση, ως και η δυνατότητα που έχει σύμφωνα με τη Δ.30 να καταχωρίσει νέα αίτηση.  Όμως λαμβανομένης υπόψη της φύσεως της υπόθεσης που έχει στο επίκεντρο της τή γονική μέριμνα 9χρονης ανήλικης, κατέληξα πως δικαιολογείται η άσκηση της διακριτικής ευχέρειας που έχει το Δικαστήριο υπέρ του αιτήματος και ενόψει τούτου παραχωρείται η αιτούμενη άδεια. Η αίτηση για έκδοση εντάλματος Certiorari να καταχωριστεί εντός 15 ημερών από σήμερα και να επιδοθεί άμεσα στην άλλη πλευρά η οποία να καταχωρίσει την ένσταση της εντός 10 ημερών από την επίδοση της. Η ακρόαση της αίτησης, για την οποία δίδεται άδεια να καταχωρηθεί, ορίζεται στις 31.3.17 και ώρα 9:00 π.μ. Μ. ΧΡΙΣΤΟΔΟΥΛΟΥ, Δ. /κβπ"
  },
  {
    "filename": "1-201702-27-17PolAit.htm",
    "text": "ECLI:CY:AD:2017:D60 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Πολιτική Αίτηση Αρ. 27/2017) (Πολιτική Αίτηση Αρ. 27/2017) 22 Φεβρουαρίου, 2017 [ΛΙΑΤΣΟΣ, Δ.] ΕΠΙ ΤΟΙΣ ΑΦΟΡΩΣΙ ΤΟ ΑΡΘΡΟΝ 155.4 ΤΟΥ ΣΥΝΤΑΓΜΑΤΟΣ ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ ΚΑΙ ΕΠΙ ΤΟΙΣ ΑΦΟΡΩΣΙ ΤΟ ΑΡΘΡΟΝ 3 ΚΑΙ 9 ΤΟΥ ΠΕΡΙ «ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ» ΑΡ. 33/1964 ΚΑΙ ΕΠΙ ΤΟΙΣ ΑΦΟΡΩΣΙ ΤΗΝ ΑΙΤΗΣΙΝ ΛΑΝΙΤΗΣ ΑΡΙΣΤΟΦΑΝΟΥΣ ΛΤΔ ΔΙ΄ ΑΔΕΙΑΝ ΤΟΥ ΔΙΚΑΣΤΗΡΙΟΥ ΔΙ΄ ΕΚΔΟΣΙΝ ΕΝΤΑΛΜΑΤΟΣ ΕΠΙ ΤΟΙΣ ΑΦΟΡΩΣΙ ΤΗΝ ΑΙΤΗΣΙΝ ΛΑΝΙΤΗΣ ΑΡΙΣΤΟΦΑΝΟΥΣ ΛΤΔ ΔΙ΄ ΑΔΕΙΑΝ ΤΟΥ ΔΙΚΑΣΤΗΡΙΟΥ ΔΙ΄ ΕΚΔΟΣΙΝ ΕΝΤΑΛΜΑΤΟΣ CERTIORARI ΚΑΙ ΕΠΙ ΤΟΙΣ ΑΦΟΡΩΣΙ ΤΟ ΑΡΘΡΟΝ 169 ΤΗΣ ΠΟΙΝΙΚΗΣ ΔΙΚΟΝΟΜΙΑΣ ΚΕΦ. 155 ΚΑΙ ΕΠΙ ΤΟΙΣ ΑΦΟΡΩΣΙ ΤΗΝ ΑΠΟΦΑΣΗ ΤΟΥ ΕΠΑΡΧΙΑΚΟΥ ΔΙΚΑΣΤΗΡΙΟΥ ΛΕΥΚΩΣΙΑΣ ΗΜΕΡ. 20.1.2017 ΣΤΗΝ ΠΟΙΝΙΚΗ ΥΠΟΘΕΣΗ ΑΡ. 9516/11 Ε.Δ. ΛΕΥΚΩΣΙΑΣ ΓΙΑ ΤΗΝ ΠΛΗΡΩΜΗ ΕΞΟΔΩΝ ΑΠΟ ΤΟΥΣ ΠΑΡΑΠΟΝΟΥΜΕΝΟΥΣ ΛΑΝΙΤΗΣ ΑΡΙΣΤΟΦΑΝΟΥΣ ΛΤΔ ΣΤΟΝ ΑΘΩΩΘΕΝΤΑ ΚΑΤΗΓΟΡΟΥΜΕΝΟ 2 ΜΑΡΙΟ ΓΕΩΡΓΙΟΥ ΑΠΟ ΤΗΝ ΛΑΚΑΤΑΜΕΙΑ ΕΠΙ ΤΟΙΣ ΑΦΟΡΩΣΙ ΤΗΝ ΑΠΟΦΑΣΗ ΤΟΥ ΕΠΑΡΧΙΑΚΟΥ ΔΙΚΑΣΤΗΡΙΟΥ ΛΕΥΚΩΣΙΑΣ ΗΜΕΡ. 20.1.2017 ΣΤΗΝ ΠΟΙΝΙΚΗ ΥΠΟΘΕΣΗ ΑΡ. 9516/11 Ε.Δ. ΛΕΥΚΩΣΙΑΣ ΓΙΑ ΤΗΝ ΠΛΗΡΩΜΗ ΕΞΟΔΩΝ ΑΠΟ ΤΟΥΣ ΠΑΡΑΠΟΝΟΥΜΕΝΟΥΣ ΛΑΝΙΤΗΣ ΑΡΙΣΤΟΦΑΝΟΥΣ ΛΤΔ ΣΤΟΝ ΑΘΩΩΘΕΝΤΑ ΚΑΤΗΓΟΡΟΥΜΕΝΟ 2 ΜΑΡΙΟ ΓΕΩΡΓΙΟΥ ΑΠΟ ΤΗΝ ΛΑΚΑΤΑΜΕΙΑ _ _ _ _ _ _ Π. Πετράκης, για τους Αιτητές. _ _ _ _ _ _ Α Π Ο Φ Α Σ Η ( ex tempore ) ΛΙΑΤΣΟΣ, Δ.: Με την υπό κρίση αίτηση, ζητείται άδεια για καταχώρηση αίτησης με κλήση για έκδοση προνομιακού εντάλματος της φύσεως Certiorari . Συγκεκριμένα προς το σκοπό μετακίνησης και/ή μεταφοράς στο Ανώτατο Δικαστήριο του φακέλου της ποινικής υπόθεσης αρ. 9516/11 του Επαρχιακού Δικαστηρίου Λευκωσίας, προς ακύρωση απόφασης του Δικαστηρίου αυτού, ημερομηνίας 20.1.2017, για την πληρωμή εξόδων από τους Αιτητές,  παραπονούμενους στην πιο πάνω ποινική υπόθεση, σε κατηγορούμενο, τον πρώην κατηγορούμενο 2, κάποιο Μάριο Γεωργίου, από τη Λακατάμια. Ζητείται περαιτέρω, όπως η πιο πάνω απόφαση για την πληρωμή εξόδων ανασταλεί μέχρι την ακρόαση της Αίτησης ή μέχρι νεότερης διαταγής του Δικαστηρίου. . Συγκεκριμένα προς το σκοπό μετακίνησης και/ή μεταφοράς στο Ανώτατο Δικαστήριο του φακέλου της ποινικής υπόθεσης αρ. 9516/11 του Επαρχιακού Δικαστηρίου Λευκωσίας, προς ακύρωση απόφασης του Δικαστηρίου αυτού, ημερομηνίας 20.1.2017, για την πληρωμή εξόδων από τους Αιτητές,  παραπονούμενους στην πιο πάνω ποινική υπόθεση, σε κατηγορούμενο, τον πρώην κατηγορούμενο 2, κάποιο Μάριο Γεωργίου, από τη Λακατάμια. Ζητείται περαιτέρω, όπως η πιο πάνω απόφαση για την πληρωμή εξόδων ανασταλεί μέχρι την ακρόαση της Αίτησης ή μέχρι νεότερης διαταγής του Δικαστηρίου. Τα γεγονότα που συνθέτουν την ενώπιον του Δικαστηρίου περίπτωση είναι απλά και εκτίθενται με σαφήνεια τόσο στην έκθεση που συνοδεύει την Αίτηση όσο και στην ένορκο δήλωση, επί της οποίας εδράζεται. Σύμφωνα με αυτά, σε κάποιο στάδιο της ποινικής διαδικασίας, η οποία βασιζόταν στο άρθρο 305 του Ποινικού Κώδικα και αφορούσε πρόκληση μη εξόφλησης επιταγής, ο συνήγορος των παραπονουμένων ζήτησε όπως η υπόθεση εναντίον του κατηγορούμενου 2 αποσυρθεί, αφού διαπίστωσε ότι δεν εμπλεκόταν στα υπό αναφορά αδικήματα. Με την αθώωση του κατηγορούμενου αυτού, ο δικηγόρος του ζήτησε έξοδα, τα οποία, παρά την ένσταση του συνηγόρου των παραπονουμένων, δόθηκαν με απόφαση του Δικαστηρίου, ημερομηνίας 20.1.2017. Το Δικαστήριο, ασκώντας διακριτική ευχέρεια, έκρινε ότι δεν υπήρχε κανένας λόγος που να συνηγορεί προς την κατεύθυνση μη παροχής εξόδων και θεώρησε ότι αυτά θα πρέπει να ακολουθήσουν το αποτέλεσμα της διαδικασίας σε ό,τι αφορούσε τον κατηγορούμενο 2. Εκρινε επίσης, αιτιολογώντας, ότι το γεγονός ότι επρόκειτο για ιδιωτική ποινική υπόθεση και τα μέσα που παρείχοντο στους παραπονούμενους ήταν περιορισμένα ως προς την ταυτοποίηση των προσώπων που εμπλέκοντο στα αδικήματα, δεν έδιδε το δικαίωμα στους παραπονούμενους να προωθήσουν την ιδιωτική ποινική δίωξη εναντίον όλων των αξιωματούχων της εταιρείας, πρώτης κατηγορούμενης, με σκοπό να αποφασίσουν στην πορεία εναντίον ποίων τελικά θα συνεχίσουν να προωθούν την υπόθεσή τους. Τα γεγονότα που συνθέτουν την ενώπιον του Δικαστηρίου περίπτωση είναι απλά και εκτίθενται με σαφήνεια τόσο στην έκθεση που συνοδεύει την Αίτηση όσο και στην ένορκο δήλωση, επί της οποίας εδράζεται. Σύμφωνα με αυτά, σε κάποιο στάδιο της ποινικής διαδικασίας, η οποία βασιζόταν στο άρθρο 305 του Ποινικού Κώδικα και αφορούσε πρόκληση μη εξόφλησης επιταγής, ο συνήγορος των παραπονουμένων ζήτησε όπως η υπόθεση εναντίον του κατηγορούμενου 2 αποσυρθεί, αφού διαπίστωσε ότι δεν εμπλεκόταν στα υπό αναφορά αδικήματα. Με την αθώωση του κατηγορούμενου αυτού, ο δικηγόρος του ζήτησε έξοδα, τα οποία, παρά την ένσταση του συνηγόρου των παραπονουμένων, δόθηκαν με απόφαση του Δικαστηρίου, ημερομηνίας 20.1.2017. Το Δικαστήριο, ασκώντας διακριτική ευχέρεια, έκρινε ότι δεν υπήρχε κανένας λόγος που να συνηγορεί προς την κατεύθυνση μη παροχής εξόδων και θεώρησε ότι αυτά θα πρέπει να ακολουθήσουν το αποτέλεσμα της διαδικασίας σε ό,τι αφορούσε τον κατηγορούμενο 2. Εκρινε επίσης, αιτιολογώντας, ότι το γεγονός ότι επρόκειτο για ιδιωτική ποινική υπόθεση και τα μέσα που παρείχοντο στους παραπονούμενους ήταν περιορισμένα ως προς την ταυτοποίηση των προσώπων που εμπλέκοντο στα αδικήματα, δεν έδιδε το δικαίωμα στους παραπονούμενους να προωθήσουν την ιδιωτική ποινική δίωξη εναντίον όλων των αξιωματούχων της εταιρείας, πρώτης κατηγορούμενης, με σκοπό να αποφασίσουν στην πορεία εναντίον ποίων τελικά θα συνεχίσουν να προωθούν την υπόθεσή τους. Εισηγείται ο ευπαίδευτος συνήγορος των Αιτητών ότι η παρούσα περίπτωση είναι κατάλληλη προς παροχή άδειας, θεωρώντας ότι παρείσφρησε νομικό σφάλμα, αφού το Δικαστήριο συνταύτισε την άσκηση της διακριτικής του ευχέρειας για παροχή εξόδων με τις αρχές που καλύπτουν ζήτημα παροχής εξόδων σε πολιτικές υποθέσεις, κρίνοντας ότι αυτά θα πρέπει να ακολουθήσουν το αποτέλεσμα της διαδικασίας σε ό,τι αφορούσε τον κατηγορούμενο 2. Αδεια για καταχώρηση αίτησης για έκδοση προνομιακού εντάλματος Certiorari είναι γνωστό ότι παρέχεται εκεί όπου αποκαλύπτεται εκ πρώτης όψεως συζητήσιμη υπόθεση και διαφαίνεται υπέρβαση ή έλλειψη δικαιοδοσίας, νομικό σφάλμα εμφανές στο πρακτικό, προκατάληψη ή συμφέρον, δόλος ή ψευδορκία ή παραβίαση των κανόνων φυσικής δικαιοσύνης. Αδιαμφισβήτητα στην εικόνα της υπό κρίση περίπτωσης δεν υπεισέρχεται το ζήτημα της παροχής άλλου ένδικου μέσου καθότι, όπως ορθά παραπέμπει ο ευπαίδευτος συνήγορος των Αιτητών, ο Εντιμος Γενικός Εισαγγελέας δεν ενέκρινε άσκηση έφεσης, αφού δεν του παρείχετο αυτή η εξουσία, κατ΄ ακολουθία του άρθρου 137 του Κεφαλαίου 155. Εξακολουθεί όμως να είναι προς συζήτηση και να αποτελεί το πρωταρχικό ζητούμενο, εάν πληρούνται οι προϋποθέσεις για παροχή της άδειας, εάν δηλαδή αποκαλύπτεται εκ πρώτης όψεως συζητήσιμη υπόθεση. Είναι καλά νομολογημένο ότι αντικείμενο της διαδικασίας για έκδοση διαταγμάτων Certiorari δεν είναι ο έλεγχος της ορθότητας μιας απόφασης αλλά της νομιμότητάς της. Εκεί όπου το πρωτόδικο Δικαστήριο κέκτηται δικαιοδοσίας δεν είναι δυνατό να θεωρηθεί ότι έχει υπερβεί, ή ότι καταχράστηκε τη δικαιοδοσία αυτή απλώς και μόνο επειδή ερμήνευσε λανθασμένα συγκεκριμένο νομοθέτημα ( Χρίστου (1996) 1 ΑΑΔ 398 ). Σε κάθε περίπτωση το ένταλμα τύπου Certiorari δεν στοχεύει στη διόρθωση λανθασμένης απόφασης πρωτόδικου Δικαστηρίου, ούτε και τίθεται ζήτημα αντικατάστασης της κρίσης που διαμόρφωσε το κατώτερο Δικαστήριο αναφορικά με ζήτημα που αποφάσισε στα πλαίσια της δικαιοδοσίας του, με την κρίση του Ανωτάτου Δικαστηρίου. Είναι ξεκάθαρο από τα γεγονότα της παρούσας περίπτωσης ότι το πρωτόδικο Δικαστήριο ενήργησε κατά διακριτική ευχέρεια. Τέτοια διακριτική ευχέρεια παρέχει ο νόμος σε ότι αφορά έξοδα με βάση το άρθρο 169 του Κεφαλαίου 155, που είναι και το μόνο που διέπει το ζήτημα εξόδων κατηγορουμένου σε περίπτωση αποτυχίας της εναντίον του υπόθεσης ή απόσυρσής της, όπως η υπό κρίση περίπτωση. Το προνομιακό ένταλμα δεν έχει σκοπό να ελέγξει νόμιμη άσκηση διακριτικής ευχέρειας κατώτερου Δικαστηρίου το οποίο, σταθμίζοντας, τα ενώπιόν του δεδομένα, πραγματικά και νομικά, καταλήγει σε σχετική απόφαση. Ακόμη και λανθασμένη άσκηση διακριτικής ευχέρειας δεν είναι δυνατό να αποτελέσει εξαίρεση στα πλαίσια της διαδικασίας προνομιακού εντάλματος. Μιας διαδικασίας που, όπως είναι καλά γνωστό, είναι ιδιαίτερης υφής και εξαιρετική από την ίδια τη φύση της, αφού ο κάθε Αιτητής επικαλείται τη δικαιοδοσία του Ανωτάτου Δικαστηρίου κατά προνόμιο και όχι δικαιωματικά. Εφόσον λοιπόν το Δικαστήριο κέκτηται δικαιοδοσίας, όπως στην παρούσα περίπτωση, να αποφασίζει επί θέματος, ακόμα και λανθασμένη, κατ΄ ισχυρισμό, ερμηνεία του νόμου ή άσκηση διακριτικής ευχέρειας κατά εσφαλμένο τρόπο, εκφεύγει αυτής της προνομιακής δικαιοδοσίας ( Ξάνθος Λυσιώτης και Υιός Λτδ (Αρ. 3) (1996) 1 ΑΑΔ 1066 , Τ & Μ Οικονόμου και Υιός Λτδ (2011) 1 ΑΑΔ 140 , Soboh Petroleum ( Cyprus ) Ltd κ.ά. (2012) 1 ΑΑΔ 1433 και Αποστόλου (Αρ. 1), (2012) 1 ΑΑΔ 1874 ). Με βάση τα πιο πάνω, η παρούσα Αίτηση δεν έχει περιθώρια επιτυχίας και, με όλο το σεβασμό προς τα επιχειρήματα του ευπαίδευτου συνηγόρου, αυτή απορρίπτεται. Με βάση τα πιο πάνω, η παρούσα Αίτηση δεν έχει περιθώρια επιτυχίας και, με όλο το σεβασμό προς τα επιχειρήματα του ευπαίδευτου συνηγόρου, αυτή απορρίπτεται. Α.Ρ. ΛΙΑΤΣΟΣ, Δ. ΣΦ."
  },
  {
    "filename": "1-201702-27-2013fam.htm",
    "text": "ECLI:CY:DOD:2017:1 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΟ ΟΙΚΟΓΕΝΕΙΑΚΟ ΔΙΚΑΣΤΗΡΙΟ ΔΕΥΤΕΡΟΒΑΘΜΙΟ ΟΙΚΟΓΕΝΕΙΑΚΟ ΔΙΚΑΣΤΗΡΙΟ ΕΦΕΣΗ  ΑΡ. 27/2013 ΕΦΕΣΗ  ΑΡ. 27/2013 21 Φεβρουαρίου, 2017 [ΣΤ. ΝΑΘΑΝΑΗΛ, Π. ΠΑΝΑΓΗ, Δ. ΜΙΧΑΗΛΙΔΟΥ, Δ/Δ] META ΞΥ: ΓΙΩΡΓΟΥ ΟΡΦΑΝΟΥ, Εφεσείοντα/Αιτητή, ΚΑΙ ΙΦΙΓΕΝΕΙΑΣ ΟΝΗΣΙΦΟΡΟΥ, Εφεσίβλητης/Καθ΄ ης η αίτηση. Α. Δαμιανού, για Α. Καριτζή & Συνεργάτες ΔΕΠΕ, για τον Εφεσείοντα. Φ. Σωφρονίου , για την Εφεσίβλητη. ΝΑΘΑΝΑΗΛ, Δ .:Την ομόφωνη απόφαση του Δικαστηρίου θα δώσει η Δικαστής Π. Παναγή, Δ. Α Π Ο Φ Α Σ Η Π. ΠΑΝΑΓΗ, Δ .:Αντικείμενο της πρωτόδικης διαδικασίας ήταν η αίτηση του εφεσείοντα με την οποία διεκδικούσε ενώπιον του Οικογενειακού Δικαστηρίου Λεμεσού μερίδιο επί της επαύξησης της περιουσίας της εφεσίβλητης, πρώην συζύγου του. Μετά από αξιολόγηση της ενώπιον του προσαχθείσας μαρτυρίας, το πρωτόδικο Δικαστήριο αποδέχτηκε τη μαρτυρία της εφεσίβλητης και, συνακόλουθα, τη θέση της ότι οι περιουσιακές διαφορές των διαδίκων διευθετήθηκαν στα πλαίσια προφορικής συμφωνίας τους λίγες μέρες πριν από την οριστική διάσταση. Έκρινε, συνεπώς το Οικογενειακό Δικαστήριο ότι, δεν κέκτητο δικαιοδοσίας να εκδικάσει την υπόθεση αφού δεν υπήρχε οποιαδήποτε περιουσιακή διαφορά ενώπιον του και, για το λόγο τούτο, απέρριψε την αίτηση του εφεσείοντα. Η ορθότητα της πρωτόδικης απόφασης αμφισβητείται με την παρούσα έφεση στην οποια προβάλλονται τρεις λόγοι έφεσης.  Οι πρώτοι δύο, οι οποίοι αφορούν στο εύρημα του πρωτόδικου Δικαστηρίου ότι οι περιουσιακές διαφορές των διαδίκων ρυθμίστηκαν με προφορική συμφωνία, θεωρώντας το Δικαστήριο ως δεδομένο ότι η συμφωνία αυτή ήταν νομικά έγκυρη και εκτελεστή, αποσύρθηκαν κατά τη συζήτηση της έφεσης.  Με τον απομείναντα λόγο έφεσης ο εφεσείων ισχυρίζεται ότι το πρωτόδικο Δικαστήριο αφού αποφάνθηκε ότι δεν είχε δικαιοδοσία να εκδικάσει την ενωπιον του διαφορά,  εσφαλμένα απέρριψε την αίτηση του αντί να την παραπέμψει στο καθ' ύλην αρμόδιο Επαρχιακό Δικαστήριο προς εκδίκαση.  Αυτό, κατά τον εφεσείοντα, επιβάλλει  το άρθρο 64Α του περί Δικαστηρίων Νόμου , Ν.14/1960. Αντίθετη ήταν η θέση του ευπαίδευτου συνηγόρου της εφεσίβλητης ο οποίος υποστήριξε με αναφορά στην υπόθεση Ελευθέριος Κούρος ν Αντωνία Ξενή Κόνου , Πολιτική Έφεση 325/2009, ημερομηνίας 10.10.2014, ECLI:CY:AD:2014:A764 Πολιτική Έφεση 325/2009, ημερομηνίας 10.10.2014, ECLI:CY:AD:2014:A764 την ορθότητα της πρωτόδικης απόφασης. Στην Κονου το Επαρχιακό Δικαστήριο απέρριψε την αγωγή του εφεσείοντα αφού αποφάσισε ότι δεν είχε δικαιοδοσία να επιληφθεί της μεταξύ των διαδίκων διάφορας και ότι δικαιοδοσία είχε το Οικογενειακό Δικαστήριο.  Εκκρεμούσης της έφεσης εναντίον της πρωτόδικης απόφασης εισήχθηκε στις διατάξεις του Ν.14/1960 , το άρθρο 64Α.  Εισηγήθηκε ο εφεσείων ότι σε περίπτωση απόρριψης της έφεσης, το Εφετείο μπορούσε να παραπέμψει την υπόθεση για εκδίκαση στο Οικογενειακό Δικαστηριο δυνάμει των προνοιών του άρθρου 64Α και στη βάση του σκεπτικού της απόφασης στη Νεοπτόλεμος Γεωργίου Λεφτής ν Ρωξάνης Νεοπτολέμου Γεωργίου (2010) 1 ΑΑΔ 211 .  Απορρίπτοντας την εισήγηση, το Εφετείο ανέφερε τα ακόλουθα: « Η εισήγηση δεν μπορεί να γίνει δεκτή. Κατ΄ αρχάς, η σταθερή θέση του εφεσείοντα και πρωτοδίκως και ενώπιον του Εφετείου, ήταν ότι το Επαρχιακό Δικαστήριο είναι που κέκτηται δικαιοδοσίας. Επομένως η απόρριψη αυτής της θέσης δεν μπορεί να οδηγήσει σε ταυτόχρονη επιβράβευση με διαβίβαση της υπόθεσης αυτεπαγγέλτως ενώπιον του Οικογενειακού Δικαστηρίου δίδοντας έτσι δεύτερη ευκαιρία στον εφεσείοντα να προωθήσει την αγωγή του. Ιδιαιτέρως εφόσον με την υπεράσπιση της η εφεσίβλητη ήγειρε και ζήτημα παραγραφής δυνάμει του άρθρου 15 του Νόμου αρ. 232/1991, ζήτημα που δεν εξετάστηκε πρωτοδίκως ενόψει της έλλειψης δικαιοδοσίας του και δεν υπήρξε αντέφεση επ΄ αυτού ώστε να τεθεί εκ νέου ενώπιον του Εφετείου το όλο ζήτημα. Περαιτέρω, το άρθρο 64Α εισήχθηκε στις διατάξεις του Νόμου αρ. 14/60 στις 18.12.2009. Μετά δηλαδή την έκδοση της πρωτόδικης απόφαση στις 20.10.2009. Το λεκτικό της τροποποίησης δεν περιέχει αναδρομικότητα και αφορά βεβαίως υποθέσεις που καταχωρήθηκαν στο Επαρχιακό Δικαστήριο μετά την ημερομηνία έναρξης του νέου άρθρου 64Α, ώστε να δίδεται η δυνατότητα παραπομπής υπόθεσης σε Δικαστήριο ειδικής δικαιοδοσίας εκεί όπου αυτή εμπίπτει στην καθ΄ ύλη αρμοδιότητα του τελευταίου. Είναι γι΄ αυτό που το πρωτόδικο Δικαστήριο ανέτρεξε στη νομολογία περί συντρέχουσας δικαιοδοσίας για να αποφασίσει κατά πόσο ήταν εφικτή η διαβίβαση της υπόθεσης ενώπιον άλλου Δικαστηρίου, ( Ελληνική Τράπεζα Λτδ (1994) 1 Α.Α.Δ. 87 ). Εφόσον δεν παρείχετο τέτοια ευχέρεια, η υπόθεση έπρεπε να απορριφθεί, ( Βασιλειάδης ν. Βασιλειάδης (1995) 1 Α.Α.Δ. 328 και Efthymiades v . Zoudros (1986) 1 C . L . R . 341 και Toumain v . Χριστοδουλίδου (2009) 1 Α.Α.Δ. 881 ). Η απόφαση στη Λεφτής ν. Γεωργίου ανωτέρω δεν εφαρμόζεται εδώ. Εκεί το πρωτόδικο Δικαστήριο ανέστειλε τη διαδικασία ελλείψει δικαιοδοσίας. Δεν απέρριψε την αγωγή, όπως εδώ, ώστε αυτή να μην υφίσταται πλέον. Το άρθρο 64Α εισήχθηκε στη νομοθεσία, όπως και η τροποποίηση του άρθρου 21 του Νόμου αρ. 14/60 που επιτεύχθηκε με το Νόμο αρ. 118(Ι)/08 για να επιλύσει προβλήματα που ανεφύησαν στην πορεία του χρόνου από τις διατάξεις του άρθρου 61, αλλά και της Δ.33 θ.10 των περί Πολιτικής Δικονομίας Θεσμών περί αρμοδιότητας του Δικαστηρίου να εκδίδει διαταγή παραπομπής εκτός σε συντρέχουσες δικαιοδοσίες, (δέστε Αναφορικά με την Αίτηση της Εταιρείας Τ & Μ Οικονόμου & Υιός Λτδ για Αναφορικά με την Αίτηση της Εταιρείας Τ & Μ Οικονόμου & Υιός Λτδ για Certiorari (2011) 1 Α.Α.Δ. 140 . Δεν τυγχάνει όμως εφαρμογής σε προγενέστερες της τροποποίησης περιπτώσεις.» Ο λόγος έφεσης δεν ευσταθεί.  Δεν χρειάζεται να σχολιάσουμε τη στάση του εφεσείοντα πρωτοδίκως και κατ΄έφεση σε σχέση με τη θέμα της δικαιοδοσίας του Οικογενειακού Δικαστηρίου, αφού καθίσταται σαφές από το σκεπτικό της Κόνου ότι το άρθρο 64Α του Ν.14/60 δεν θα μπορούσε να εφαρμοστεί από το Οικογενειακό Δικαστήριο για να διαβιβάσει την υπόθεση στο καθ' ύλην αρμόδιο Δικαστήριο.  Τέτοια ενέργεια θα προσέδιδε στην εν λόγω διάταξη αναδρομική ισχύ. Ούτε το γεγονός που επεσήμανε ο ευπαίδευτος συνήγορος του εφεσείοντα, ότι στην Κόνου το άρθρο 64Α εισήχθηκε μετά την πρωτόδικη απόφαση, σε αντίθεση με την παρούσα που είχε εισαχθεί πριν από την έκδοση της πρωτόδικης απόφασης, μπορεί να διαφοροποιήσει την κατάσταση προσδίδοντας στην υπό συζήτηση διάταξη αναδρομική ισχύ. Συνακόλουθα των πιο πάνω, η έφεση απορρίπτεται. Τα έξοδα επιδικάζονται υπέρ της εφεσίβλητης και εναντίον του εφεσείοντα, όπως αυτά θα υπολογισθούν από τον Πρωτοκολλητή και εγκριθούν από το Δικαστήριο. ΣΤ. ΝΑΘΑΝΑΗΛ, Δ. Π. ΠΑΝΑΓΗ, Δ. Δ. ΜΙΧΑΗΛΙΔΟΥ, Δ. /ΣΓεωργίου"
  },
  {
    "filename": "1-201702-270-11PolEf.htm",
    "text": "ECLI:CY:AD:2017:A39 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Έφεση Αρ. 270/2011) 8 Φεβρουαρίου 2017 [ΝΑΘΑΝΑΗΛ, ΣΤΑΜΑΤΙΟΥ, ΠΟΥΓΙΟΥΡΟΥ, Δ/στές] ΑΝΔΡΕΑΣ ΝΕΟΚΛΕΟΥΣ, Εφεσείων ΚΑΙ  1. ΑΡΧΗΓΟΥ ΑΣΤΥΝΟΜΙΑΣ, 2. ΓΕΝΙΚΟΥ ΕΙΣΑΓΓΕΛΕΑ ΤΗΣ ΔΗΜΟΚΡΑΤΙΑΣ, Εφεσιβλήτων Χρ. Κληρίδης με Π. Βαρνάβα, για τον Εφεσείοντα. Θ. Μαυρομουστάκη (κα), Ανώτερη Δικηγόρος της Δημοκρατίας, για τους Εφεσίβλητους. ΔΙΚΑΣΤΗΡΙΟ:  Η ομόφωνη απόφαση του ΔΙΚΑΣΤΗΡΙΟ:  Η ομόφωνη απόφαση του Δικαστηρίου θα δοθεί από τον Δικαστή Ναθαναήλ. Α Π Ο Φ Α Σ Η ΝΑΘΑΝΑΗΛ, Δ.: Τον Απρίλιο του 2006 ο εφεσείων, φοιτητής τότε σε πανεπιστήμιο της Κρήτης, επέστρεψε στη Δημοκρατία για τις εορτές του Πάσχα.  Στις 22.4.2006 και γύρω στις 03:30 οδηγούσε το όχημα του υπ΄ αρ. εγγραφής ETN 684 σε λεωφόρο στη Λευκωσία με συνεπιβάτες τρία εξαδέλφια του μετά από νυκτερινή έξοδο.  Η αστυνομία όμως ανέκοψε το όχημα και υπέβαλε τον εφεσείοντα σε άλκοτεστ το οποίο έδειξε 66 εκατομυριοστά του γραμμαρίου αλκοόλης σε 100 χιλιοστά του λίτρου εκπνοής, ενώ το νόμιμο όριο ήταν 22 εκατομυριοστά.  Ο εφεσείων παραδέχθηκε τη διάπραξη του αδικήματος όταν του επιστήθηκε η προσοχή στο Νόμο και ακολούθως τέθηκε υπό σύλληψη και κρατήθηκε χωρίς δικαστικό ένταλμα.  Οδηγήθηκε στον Αστυνομικό Σταθμό Λυκαβητού όπου κρατήθηκε για περίπου μια ώρα, ενώ στις 05:00 μεταφέρθηκε στον Αστυνομικό Σταθμό Αγίου Δομετίου.  Γύρω στις 08:30 αφέθηκε ελεύθερος μετά την  υπογραφή εγγυητηρίου εγγράφου για ΛΚ1.000 για να παρουσιαστεί στο Δικαστήριο στις 25.4.2006. Ο εφεσείων καταχώρησε αγωγή στο Επαρχιακό Δικαστήριο Λευκωσίας αξιώνοντας αποζημιώσεις ΛΚ3.000, επί πλέον δε παραδειγματικές και τιμωρητικές αποζημιώσεις, λόγω της κατ΄ ισχυρισμόν παράνομης και αντισυνταγματικής σύλληψης και κράτησης του μεταξύ των προαναφερθέντων ωρών ή διαζευκτικά αποζημιώσεις λόγω της αδικαιολόγητης διάρκειας της κράτησης του χωρίς έρεισμα.  Δικογραφήθηκε ως θέση του ότι αναστατώθηκε σε τέτοιο βαθμό λόγω της σύλληψης,  της κράτησης και της διάρκειας της, καθώς και της συμπεριφοράς των αστυνομικών οργάνων, που δεν ήταν σε θέση να περάσει ευχάριστα τις πασχαλινές διακοπές με την οικογένεια και τους φίλους του, βρισκόμενος σε ψυχολογική ένταση αισθανόμενος αδικημένος και εξευτελισμένος.  Προς απόδειξη των ισχυρισμών του κατέθεσε ο ίδιος ενώπιον του Δικαστηρίου, καθώς και ένας μάρτυρας προς υποστήριξη των λεγομένων του, ενώ από πλευράς των εφεσιβλήτων κατέθεσε η αστυφύλακας 342 Χριστίνα Σοφοκλέους. Το πρωτόδικο Δικαστήριο κατέληξε στα εξής ευρήματα:  Ο εφεσείων οδηγώντας στην προαναφερόμενη ημερομηνία και ώρα το ρηθέν όχημα με επιβάτες τρεις ξαδέλφους του ανεκόπη έναντι του Αστυνομικού Σταθμού Λυκαβητού από την αστυνομία και υποβλήθηκε σε προκαταρκτικό και στη συνέχεια σε τελικό έλεγχο αλκοόλης.  Λόγω της ένδειξης 66 εκ. γραμμαρίου αλκοόλης, συνελήφθη στις 03:55 για το αδίκημα της οδήγησης υπό την επήρεια αλκοόλης κατά παράβαση του περί Οδικής Ασφάλειας Νόμου αρ. 174/86, όπως τροποποιήθηκε, και μεταφέρθηκε στον Αστυνομικό Σταθμό Λυκαβητού.  Στη συνέχεια οδηγήθηκε στον Αστυνομικό Σταθμό Αγίου Δομετίου όπου παραδόθηκε στην προαναφερθείσα αστυφύλακα 342 για συμπλήρωση της εξέτασης της υπόθεσης και κρατήθηκε στα κρατητήρια από τις 05:10 μέχρι τις 08:30.  Κατηγορήθηκε σχετικά και παραδέχθηκε.  Υπέγραψε εγγυητήριο έγγραφο προς εξασφάλιση της παρουσίας του αργότερα στο Δικαστήριο στις 25.4.2006, όπου πράγματι παρουσιάστηκε με δικηγόρο, παραδέχθηκε την κατηγορία και του επιβλήθηκε χρηματικό πρόστιμο ΛΚ300 και 4 βαθμοί ποινής επί της άδειας οδήγησης. Το πρωτόδικο Δικαστήριο ασχολήθηκε στη συνέχεια με τη νομική πτυχή του θέματος για να καταλήξει ότι ο εφεσείων νόμιμα συνελήφθη για αυτόφωρο ποινικό αδίκημα ευθύς μετά τη διάπραξη του.  Ο εφεσείων δέχθηκε στη μαρτυρία του ότι είχε δεόντως πληροφορηθεί για το αδίκημα για το οποίο συνελήφθη, αφού προηγουμένως παραδέχθηκε τη διάπραξη του αδικήματος της οδήγησης υπό την επήρεια αλκοόλ πέραν του νομίμου επιτρεπτού ορίου.  Στη συνέχεια το Δικαστήριο επανέλαβε τις πρόνοιες της νομοθεσίας και του Συντάγματος ότι συλληφθέν άτομο πρέπει να προσάγεται ενώπιον Δικαστηρίου το συντομότερο δυνατό και πάντως το αργότερο εντός 24 ωρών, ενώ σύμφωνα με το άρθρο 17 του περί Ποινικής Δικονομίας Νόμου Κεφ. 155 περί Ποινικής Δικονομίας Νόμου Κεφ. 155 , για άτομα τα οποία συνελήφθησαν χωρίς προηγούμενο ένταλμα για τα οποία δεν είναι πρακτικά δυνατή η προσαγωγή τους ενώπιον Δικαστηρίου εντός        24 ωρών, θα πρέπει να προκαλείται από τον  υπεύθυνο του Αστυνομικού Σταθμού η διεξαγωγή ανακρίσεων και, εκτός εάν το ποινικό αδίκημα φαίνεται να είναι σοβαρού χαρακτήρα, ο υπεύθυνος απολύει το πρόσωπο κατόπιν υπογραφής εγγυήσεως. Το Δικαστήριο έκρινε στο σύνολο των δεδομένων και των ευρημάτων του ότι καμία παραβίαση ή υπέρβαση των συνταγματικών και νομοθετικών προνοιών και ορίων δεν υπήρξε εφόσον κατά το χρονικό διάστημα της κράτησης του διεκπεραιώθηκε το αναγκαίο ανακριτικό έργο με αποτέλεσμα ο εφεσείων να αφεθεί ελεύθερος με την υπογραφή εγγύησης εφόσον η προσαγωγή του ενώπιον Δικαστηρίου εντός 24 ωρών για να αντιμετωπίσει τη σχετική κατηγορία δεν ήταν πρακτικώς εφικτή, λόγω των εορτών του Πάσχα.  Το Δικαστήριο έκρινε περαιτέρω ότι η κράτηση για το διάστημα που διήρκησε ήταν αναγκαία για σκοπούς συμπλήρωσης του ανακριτικού έργου χωρίς να είχε καταδειχθεί οποιαδήποτε κακοπιστία ή σοβαρή χρονοτριβή εκ μέρους της αστυνομίας. Το Δικαστήριο σχολίασε και την εγκύκλιο ημερ. 27.3.2006 του τότε Αρχηγού Αστυνομίας προς τους Αστυνομικούς Διευθυντές σε σχέση με το χειρισμό προσώπων που εντοπίζονταν να οδηγούν υπό την επήρεια αλκοόλης.  Η εγκύκλιος εκδόθηκε για την καλύτερη εφαρμογή του νέου τότε νομοθετικού πλαισίου που μείωσε το ανώτατο επιτρεπτόμενο όριο περιεκτικότητας αλκοόλης προς καταστολή και δραστική αντιμετώπιση του προβλήματος που άπτεται της απώλειας ανθρωπίνων ζωών, αναπηριών ή σοβαρών τραυματισμών, ώστε να ακολουθείται ένας ομοιόμορφος χειρισμός.  Η εγκύκλιος προνοούσε ότι όπου η ποσότητα αλκοόλης υπερέβαινε τα 39 εκ., ο οδηγός θα πρέπει να συλλαμβάνετο και να οδηγείτο χωρίς χρονοτριβή στα κρατητήρια, να συμπληρώνεται τάχιστα ο φάκελος και ο παραβάτης να οδηγείται το συντομότερο δυνατό ενώπιον Δικαστηρίου για άμεση εκδίκαση της  υπόθεσης.  Επισύρετο επίσης η προσοχή των Αστυνομικών Διευθυντών να τηρούν αυστηρά τις πρόνοιες του Νόμου αρ. 163(Ι)/2005, ως προς τα δικαιώματα των συλληφθέντων. Το Δικαστήριο έκρινε ότι στο πλαίσιο της ενώπιον του  υπόθεσης, το καθήκον του εξαντλείτο στη διακρίβωση κατά πόσο η σύλληψη και κράτηση του εφεσείοντος ήταν όντως παράνομη ή αντισυνταγματική ώστε να δικαιολογείται η απόδοση αποζημιώσεων και όχι να αξιολογήσει ή να κρίνει την ίδια την εγκύκλιο, η οποία παραδεκτά ακολουθείτο κατά τον επίδικο χρόνο από την Αστυνομία λόγω των συνεπειών που επιφέρει η οδήγηση υπό την επήρεια αλκοόλης.  Εν κατακλείδι, το Δικαστήριο έκρινε ως νόμιμη και αιτιολογημένη τη σύλληψη και κράτηση του εφεσείοντος γεγονός που δεν διαφοροποιείτο επειδή τηρείτο η εγκύκλιος κατά τον επίδικο χρόνο ή λόγω του ότι η Αστυνομία κατά το χρόνο εκδίκασης της υπόθεσης το 2011 ενδεχομένως να μην ενεργούσε με τον ίδιο τρόπο.  Ως αποτέλεσμα απέρριψε την αγωγή με έξοδα. Ο εφεσείων με το περίγραμμα και την αγόρευση του παραπονείται ότι το πρωτόδικο Δικαστήριο δεν αξιολόγησε ορθά και σε βάθος τη μαρτυρία της αστυφύλακας 342 και δεν δικαιολόγησε τα ευρήματα του αναφορικά με την αναγκαιότητα κράτησης για τη συμπλήρωση του ανακριτικού έργου.  Κατά τη θέση του εφεσείοντος η μάρτυρας υπέπεσε σε σωρεία αντιφάσεων και εν πάση περιπτώσει η εμπλοκή της ήταν από τις 05:00 το πρωΐ όταν ο εφεσείων μεταφέρθηκε στον Αστυνομικό Σταθμό Αγίου Δομετίου, με αποτέλεσμα να υπάρχει χρονικό κενό μεταξύ της ώρας της σύλληψης και της παρουσίασης του εφεσείοντος στον Αστυνομικό Σταθμό Αγίου  Δομετίου.  Ήταν ανακόλουθη η θέση της μάρτυρας ότι ήταν αναγκαία η κράτηση για σκοπούς πλήρους διερεύνησης και ταυτόχρονα η θέση της ότι ακολούθησε τις οδηγίες που περιέχονταν στην εγκύκλιο του Αρχηγού Αστυνομίας.  Περιπλέον το πρωτόδικο Δικαστήριο περιέπεσε σε λάθος γιατί δεν έλαβε υπόψη ότι το βάρος απόδειξης βρισκόταν με τους εφεσίβλητους για να δικαιολογήσει την κράτηση μετά την αυτόφωρη σύλληψη.  Εναπόκειτο στην Αστυνομία να δείξει ότι η σύλληψη ήταν νόμιμη, αλλά και η περαιτέρω κράτηση ήταν επίσης νόμιμη εφόσον αποστερήθηκε η ελευθερία του εφεσείοντος για χρονικό διάστημα μη αναγκαίο.  Η κράτηση έγινε κατά παράβαση του άρθρου 13 του Κεφ. 155, που διασφαλίζει ότι πρέπει να μεταφέρεται ο συλληφθείς με εύλογη σπουδή σε αστυνομικό σταθμό και να πληροφορείται περί της κατηγορίας, ενώ ταυτόχρονα να παρέχονται εύλογες διευκολύνσεις για την εξασφάλιση νομικής συμβουλής και να απολύεται το συντομότερο δυνατό.  Ο εφεσείων αναγκάστηκε να παραμείνει έγκλειστος στο αστυνομικό κελί μέχρι τις πρωϊνές ώρες της απόλυσης του.  Λανθασμένα, τέλος, το πρωτόδικο Δικαστήριο δεν έλαβε υπόψη την άμεση παραδοχή του εφεσείοντος κατά τρόπο που ελαχιστοποιούσε το ανακριτικό έργο, ενώ δεν υπήρχε κανένας κίνδυνος επηρεασμού μαρτύρων.  Στο πλαίσιο αυτό λανθασμένα το Δικαστήριο δεν έλαβε υπόψη ή δεν έκρινε ή αξιολόγησε την εγκύκλιο του τότε Αρχηγού Αστυνομίας αναφορικά με το χειρισμό ατόμων που συλλαμβάνονται να οδηγούν υπό την επήρεια αλκοόλης.  Η εγκύκλιος αυτή ήταν παράνομη και αντισυνταγματική, οδήγησε στην αδικαιολόγητη κράτηση του εφεσείοντος και έπρεπε να δοθούν αποζημιώσεις για την αποστέρηση της ελευθερίας του ατόμου. Η αντίθετη θέση των εφεσιβλήτων εστιάζει στην αρχή ότι το Εφετείο σπάνια επεμβαίνει σε θέματα αξιοπιστίας και αξιολόγησης μαρτυρίας και στην  υπό κρίση περίπτωση δεν υπάρχει κανένας λόγος προς ανατροπή των οποιωνδήποτε ευρημάτων εφόσον η μαρτυρία ήταν επαρκέστατη και δικαιολογήθηκε πλήρως η κράτηση του εφεσείοντος χωρίς η μάρτυρας να είχε  υποπέσει σε αντιφάσεις.  Η εγκύκλιος δεν δικογραφήθηκε και δεν έπρεπε συνεπώς το Δικαστήριο να την αξιολογήσει, ενώ οι εξουσίες της αστυνομίας για τη σύλληψη προσώπων και τη διερεύνηση ποινικών υποθέσεων εναντίον τους καλύπτονται πλήρως από τις πρόνοιες του περί Ποινικής Δικονομίας Νόμου Κεφ. 155 περί Ποινικής Δικονομίας Νόμου Κεφ. 155 .  Σε αντίθεση με τις εισηγήσεις του εφεσείοντα, το πρωτόδικο Δικαστήριο είχε υπόψη του τη μετατόπιση του βάρους απόδειξης και ήταν στη βάση αυτή που έκρινε ότι η κράτηση ήταν αιτιολογημένη και εύλογη.  Η μαρτυρία που ήταν ενώπιον του Δικαστηρίου έδειξε ότι ο εφεσείων είχε συλληφθεί για αυτόφωρο αδίκημα, μεταφέρθηκε αμέσως στον Αστυνομικό Σταθμό που ήταν έναντι του σημείου σύλληψης και μετέπειτα στον Αστυνομικό Σταθμό Αγίου Δομετίου και δεδομένης της μέθης του, αλλά και της αναγκαιότητας διακρίβωσης των στοιχείων του ιδιοκτήτη του οχήματος, καμία χρονοτριβή δεν υπήρξε από την Αστυνομία, η οποία άφησε ελεύθερο επί εγγυήσει τον εφεσείοντα ευθύς με τη συμπλήρωση του ανακριτικού έργου. Η έφεση δεν μπορεί να επιτύχει. Στην ουσία οι τρεις από τους πέντε λόγους έφεσης αφορούν την κρίση του Δικαστηρίου επί της αξιολόγησης.  Οι δύο άλλοι αφορούν το βάρος απόδειξης και την επίπτωση της εγκυκλίου.  Επί των τριών συναφών λόγων έφεσης παρατηρείται ότι τα ευρήματα του Δικαστηρίου ήσαν καθόλα λογικά και απέρρεαν από  ορθή αξιολόγηση της μαρτυρίας που τέθηκε ενώπιον του.  Αναδρομή στα πρακτικά που τηρήθηκαν δεν αποκαλύπτει οποιοδήποτε ουσιώδες πρόβλημα ή αντίφαση στη μαρτυρία της αστυφύλακας 342 Χριστίνας Σοφοκλέους ώστε να είναι βάσιμα τα παράπονα τα οποία τίθενται με την έφεση ως προς αυτή την πτυχή.  Η μάρτυρας με σαφήνεια κατέθεσε ότι έπρεπε να ληφθεί κατάθεση από τον εφεσείοντα ως προς το ιδιοκτησιακό καθεστώς του οχήματος που οδηγούσε εφόσον δεν ήταν ο ίδιος ο εγγεγραμμένος ιδιοκτήτης και χωρίς τη γνώση κατά πόσο ο εφεσείων οδηγούσε με τη συγκατάθεση του εγγεγραμμένου ιδιοκτήτη, δεν ήταν δυνατή η διατύπωση και πρόσαψη οποιασδήποτε γραπτής κατηγορίας.  Η μάρτυρας επίσης εύλογα κατέθεσε ότι επειδή ο εφεσείων βρισκόταν υπό την επήρεια αλκοόλης δεν ήταν δυνατή η πρόσαψη αμέσως της κατηγορίας και η παραδοχή του ακριβώς έγινε μετέπειτα με αποτέλεσμα να αφεθεί στη συνέχεια ελεύθερος.  Περαιτέρω, κατέθεσε, εύλογα, ότι από τη στιγμή που συνάδελφος της αστυνομικός  συλλαμβάνει  οδηγό  υπό  την επήρεια αλκοόλης και τον παραδίδει στην ίδια, αυτή δεν θα κατηγορούσε το άτομο άμεσα ούτε θα λάμβανε σχετική κατάθεση για όσο χρόνο το άτομο παραμένει  υπό την επήρεια αλκοόλης και μάλιστα με ένδειξη της τάξης των 66 εκ.  Ο χρόνος που διέρρευσε στον Αστυνομικό Σταθμό Αγίου Δομετίου ήταν, όπως εξήγησε η αστυφύλακας με σαφήνεια, αναγκαίος για να εξασφαλιστούν τα στοιχεία του ίδιου του ατόμου, αν ήταν κάτοχος άδειας οδήγησης, αν ήταν ή όχι εγγεγραμμένος οδηγός, τα στοιχεία του ιδιοκτήτη, κατά πόσο υπήρχε συγκατάθεση του ιδιοκτήτη για οδήγηση, ενώ ανεξαρτήτως της ύπαρξης των πιο πάνω δεδομένων και πάλι δεν θα του λάμβανε οποιαδήποτε κατάθεση αμέσως, ούτε θα τον κατηγορούσε γραπτώς εφόσον βρισκόταν  υπό την επήρεια αλκοόλης. Οι ενέργειες της μάρτυρας, ως ανωτέρω εξηγήθηκαν, θα ήταν οι ίδιες, όπως κατέθεσε, ακόμη και σε περίπτωση που δεν ίσχυε τότε η σχετική εγκύκλιος του Αρχηγού Αστυνομίας.  Να λεχθεί εδώ ότι, όπως ορθά στην ουσία διαπίστωσε το πρωτόδικο Δικαστήριο, δεν όφειλε να κρίνει ή να αξιολογήσει την εν λόγω εγκύκλιο, (όπως εισηγείται ο εφεσείων στο σχετικό λόγο έφεσης), αλλά μόνο τα ιδιαίτερα περιστατικά της συγκεκριμένης υπόθεσης. Εύστοχα δε υπέδειξε και η ευπαίδευτος συνήγορος για τους εφεσίβλητους στο περίγραμμα της, αλλά κατά τη συζήτηση της έφεσης ότι στο ειδικώς οπισθογραφημένο κλητήριο ένταλμα δεν δικογραφήθηκε οποιοσδήποτε σχετικός ισχυρισμός περί ύπαρξης εγκυκλίου ή λανθασμένης ενέργειας της Αστυνομίας στη βάση αυτής της εγκυκλίου, ούτε ηγέρθηκε ζήτημα περί παράνομου ή άλλης αντισυνταγματικής εγκυκλίου, παρά μόνο τέθηκε ζήτημα για παράνομη και αντισυνταγματική σύλληψη του εφεσείοντος και/ή κράτηση χωρίς νόμιμη εξουσιοδότηση, ενώ διατυπώθηκε και παράπονο για τη διάρκεια της κράτησης χωρίς αναφορά στην εγκύκλιο. Επομένως, οι αιτιάσεις που προβάλλονται προς ανατροπή της πρωτόδικης κρίσης στη βάση λανθασμένης αξιολόγησης της μαρτυρίας της αστυφύλακος δεν έχουν έρεισμα εφόσον τα συμπεράσματα του Δικαστηρίου ορθά εξάχθηκαν στη βάση της μαρτυρίας αυτής, που περιελάμβανε και τα έγγραφα τα οποία επισυνάφθηκαν ως Τεκμήρια στη γραπτή δήλωση της αστυφύλακος ως μέρος της κυρίας εξέτασης της.  Το Δικαστήριο εν προκειμένω ορθά εστίασε την προσοχή του στη μαρτυρία της αστυφύλακος ότι η ύπαρξη της εγκυκλίου δεν ήταν, εν πάση περιτπώσει, ο μοναδικός λόγος κράτησης του εφεσείοντος.  Η εγκύκλιος είχε βέβαια σκοπό την καλύτερη, ή, και αυστηρότερη εφαρμογή του νομοθετικού πλαισίου προς καταστολή και δραστική αντιμετώπιση των προβλημάτων που απέρρεαν ως αποτέλεσμα της οδήγησης υπό την επήρεια αλκοόλης.  Στόχος ήταν όχι μόνο η πρόληψη, αλλά και η προστασία των ιδίων των παραβατών.  Η εκ μέρους της αστυφύλακος τήρηση των οδηγιών της εγκυκλίου δεν διαφοροποιούσε τους λόγους σύλληψης και κράτησης του εφεσείοντος, ούτε πρόσθετε ή αφαιρούσε από το αστυνομικό καθήκον που επιβάλλει το Σύνταγμα ή το Κεφ. 155, σε περίπτωση αυτόφωρης σύλληψης.  Ο εφεσείων ορθά συνελήφθη για αυτόφωρο αδίκημα και κρατήθηκε για τα περαιτέρω.  Ο λόγος της σύλληψης και της κράτησης δεν ήταν η εγκύκλιος αλλά η ίδια η παραβατική συμπεριφορά του εφεσείοντος, η οποία ενεργοποίησε πλέον τις αστυνομικές εξουσίες. Στο σύγγραμμα των A . N . Loizou G . M . Pikis « Criminal Procedure in Cyprus » , αναφέρονται οι εξουσίες των αστυνομικών οργάνων για σύλληψη ατόμου άνευ εντάλματος σύλληψης εκδοθέντος από Δικαστήριο.  Η σύλληψη αυτή είναι δυνατή δυνάμει των προνοιών του ’ρθρου 11.3 του Συντάγματος, το οποίο προδιαγράφει ότι δεν είναι δυνατή η σύλληψη οποιουδήποτε προσώπου άνευ προηγούμενου αιτιολογημένου δικαστικού εντάλματος, εκτός και εάν πρόκειται περί αυτόφωρου αδικήματος που τιμωρείται με φυλάκιση.  Το αυτόφωρο του αδικήματος παραπέμπει σε διάπραξη αδικήματος ή ενέργεια τέτοια από το άτομο που δεν αφήνει αμφιβολία στο αστυνομικό όργανο ή σε ένα αντικειμενικό λογικό παρατηρητή ότι έχει διαπραχθεί αδίκημα.  Επίσης η έννοια του αυτόφωρου περιλαμβάνει τη σύλληψη του ατόμου ευθύς αμέσως μετά τη διάπραξη του αδικήματος.  Εδώ δεν αμφισβητείται, και δεν θα μπορούσε να αμφισβητείτο, ότι ο εφεσείων είχε διαπράξει αυτόφωρο αδίκημα.  Το άρθρο 14(1) του Κεφ. 155 προνοεί πότε ένα αστυνομικό όργανο δύναται να θέσει υπό σύλληψη άτομο χωρίς ένταλμα και ορθά το Δικαστήριο αναφέρθηκε και στην υπόθεση Kyriakides v . Police 1 R . S . C . C . 66, ως προς το ότι η σύλληψη πρέπει να ακολουθεί αμέσως τη διάπραξη του αδικήματος. Περαιτέρω δυνάμει του άρθρου 17 του Κεφ. 155, το συλληφθέν άτομο πρέπει να τεθεί υπό αστυνομική κράτηση σε αστυνομικό σταθμό αμέσως και να πληροφορηθεί για την κατηγορία εναντίον του.  Όπως εξηγείται στο πιο πάνω σύγγραμμα σελ. 23, κατά κανόνα τα συλληφθέντα άτομα οδηγούνται στον πλησιέστερο αστυνομικό σταθμό.  Αυτό έγινε και στην υπό κρίση περίπτωση όπου ο εφεσείων οδηγήθηκε στον Αστυνομικό Σταθμό Λυκαβητού εφόσον, όπως και ο ίδιος παραδέχθηκε στη μαρτυρία του, ανεκόπη τις πρωϊνές ώρες της 22.4.2006 στη λεωφόρο Σπύρου Κυπριανού, πρώην Σάντα Ρόζα, στη Λευκωσία σχεδόν ακριβώς έναντι του Αστυνομικού Σταθμού Λυκαβητού.  Το άρθρο 17 επίσης προνοεί ότι πρέπει να παρέχονται στο συλληφθέντα εύλογες διευκολύνσεις για τη λήψη νομικής συμβουλής και διευκολύνσεις ως προς την υπεράσπιση του και τη δυνατότητα να αφεθεί ελεύθερος με εγγύηση.  Περαιτέρω, το συλληφθέν άτομο θα πρέπει εντός 24 ωρών το αργότερο από τη σύλληψη να οδηγηθεί ενώπιον Δικαστηρίου, αν δεν αφεθεί προηγουμένως ελεύθερος σύμφωνα με το ’ρθρο 11 παράγραφος 5 του Συντάγματος.  Τα ίδια καταγράφονται και στη νεότερη έκδοση του πιο πάνω συγγράμματος υπό Γ.Μ. Πική: Ποινική Δικονομία στην Κύπρο Γ.Μ. Πική: Ποινική Δικονομία στην Κύπρο (2013), σελ. 41 και 6163. Ο εφεσείων δεν οδηγήθηκε ενώπιον Δικαστηρίου, αλλά αφέθηκε ελεύθερος επί εγγυήσει στις 08:30 και αφού την ίδια ώρα λήφθηκε κατάθεση από τον πατέρα του,  ο οποίος δήλωσε ότι ήταν εγγεγραμμένος ιδιοκτήτης του οχήματος και δικαίωμα στην οδήγηση είχε και ο εφεσείων και γι΄ αυτό ήταν δηλωμένος και στη σχετική ασφάλεια, τη δε συγκεκριμένη ημέρα του αδικήματος οδηγούσε το όχημα με τη συγκατάθεση του.  Το εγγυητήριο που κατατέθηκε ως Τεκμήριο 1 στη δήλωση του ίδιου του εφεσείοντος δόθηκε δυνάμει του άρθρου 17 του Κεφ. 155 και περιλάμβανε τον όρο όπως ο εφεσείων εμφανισθεί  στο Επαρχιακό Δικαστήριο Λευκωσίας στις 25.4.2006 και ώρα 09:30 π.μ., για να απαντήσει στην κατηγορία.   Την ίδια ημέρα μεταξύ των ωρών 08:4008:45 σύμφωνα με το Τεκμήριο 2 στη δήλωση του εφεσείοντος, κατηγορήθηκε γραπτώς αφού είχαν πλέον αποσαφηνιστεί τα γεγονότα και απάντησε με παραδοχή. Υπό το φως των ανωτέρω, αλλά και την αξιολόγηση της μαρτυρίας του ιδίου του εφεσείοντος, ο οποίος κρίθηκε ως έχοντας «μελοδραματοποιήσει τα γεγονότα των επίδικων πρωϊνών ωρών και τις επιπτώσεις που είχε στην ψυχική ηρεμία τόσο του ιδίου όσο και της οικογένειας του» και ότι ήταν «κάπως υπερβολικά και παράλογα τα όσα καταλόγισε ... στην αστυνομία σε σχέση με την υπογραφή του εγγυητηρίου εγγράφου και την προσπάθεια του να πληροφορηθεί για την ημερομηνία ορισμού της ποινικής υπόθεσης στο Δικαστήριο» , (αξιολόγηση που, ας σημειωθεί, ουδόλως αμφισβητήθηκε με την έφεση), το Δικαστήριο εύλογα κατέληξε ότι η διάρκεια της αστυνομικής κράτησης ήταν εύλογη υπό τις περιστάσεις και το αστυνομικό έργο διεκπεραιώθηκε χωρίς χρονοτριβή, σε χρονική περίοδο που δεν θα μπορούσε να χαρακτηριστεί είτε ως «σοβαρή» είτε ως «κακόπιστη».  Όπως διαπιστώθηκε στην Τσουλούπας ν. Γενικού Εισαγγελέα της Δημοκρατίας (2002) 1 Α.Α.Δ. 1263 , όπου είχαν τεθεί παρόμοια ερωτήματα σε αγωγή για αποζημιώσεις για παράνομη σύλληψη και παράνομη κράτηση για σκοπούς διερεύνησης της  υπόθεσης, η διάρκεια κράτησης δεν εξετάζεται αφηρημένα, αλλά σε συνάρτηση με τις πραγματικές συνθήκες χώρου και χρόνου, με τελικό κριτή το Δικαστήριο, ως προς το αντικειμενικά εύλογο του χρόνου  υπό τις περιστάσεις.  Εκεί η κράτηση διήρκεσε επτά ώρες, η Αστυνομία είχε να επιτελέσει και άλλα καθήκοντα εν καιρώ νυκτός και η αργοπορία στη λήψη των καταθέσεων από τους αστυνομικούς δεν οφειλόταν σε αδράνεια ή αδιαφορία, αλλά έγινε καλή τη πίστει στις δεδομένες συνθήκες. Έτσι και εδώ.  Η χρονική διάρκεια ήταν σαφώς ολιγότερη εκείνης στην υπόθεση Τσουλούπας , ενώ, υπενθυμίζεται, ο εφεσείων συνελήφθη επ΄ αυτοφώρω για το αδίκημα της οδήγησης υπό την επήρεια αλκοόλης.  Το διαρρεύσαν χρονικό διάστημα από τη σύλληψη μέχρι την απελευθέρωση του με εγγύηση, ήταν εν πάση περιπτώσει και προς όφελος του διότι δεν είχε σημασία η υποκειμενική του θέση, ως ήταν η μαρτυρία του, περί της ικανότητας του να οδηγεί, αλλά το κριτήριο ήταν αντικειμενικό στη βάση της μέτρησης αλκοόλης με δείγμα αναπνοής, που έγινε μάλιστα δύο φορές, προς επιβεβαίωση.  Η μαρτυρία της αστυφύλακος είχε και αυτή τη διάσταση, ότι, για να μπορούσε να λάβει κατάθεση από τον εφεσείοντα και να τον κατηγορήσει, έπρεπε να μην τελούσε πλέον υπό το καθεστώς της επήρειας αλκοόλης.  Αν το έπραττε, τότε θα δημιουργούσε πρόβλημα στο θεληματικό της κατάθεσης και της απάντησης στην κατηγορία.  Η αστυνομία ορθά έπραξε μη αφήνοντας άλλα άτομα όπως τον Ανδρέα Πασιά, Μ.Ε.2, εξάδελφο του εφεσείοντος, να τον παραλάβει αφενός διότι ο εφεσείων ήταν πλέον υπό νόμιμη κράτηση, και αφετέρου θα ήταν ενδεχόμενο να αφήνετο και πάλι ο εφεσείων να οδηγήσει, με αποτέλεσμα τη διάπραξη και άλλου αδικήματος. Συνάγεται, ότι το Δικαστήριο πρωτοδίκως είχε υπόψη του ότι το αιτιολογημένο της χρονικής διάρκειας της κράτησης βαρύνει την Αστυνομία και αυτό το βάρος εύλογα έκρινε ότι απεσείσθη εφόσον η Αστυνομία θεωρήθηκε ότι αιτιολογημένα και εύλογα είχε  υπό κράτηση τον εφεσείοντα για το διάστημα που διέρρευσε μεταξύ της σύλληψης του και της επί εγγυήσει απελευθέρωσης του.  Επομένως ο σχετικός λόγος περί λανθασμένης προσέγγισης του Δικαστηρίου ως προς το βάρος απόδειξης δεν ευσταθεί. Το δικαίωμα ατόμου να αιτηθεί αποζημίωσης για ευθεία παραβίαση Συνταγματικών προνοιών ως δημιουργούσα αγώγιμο δικαίωμα έχει αναγνωρισθεί στην Γιάλλουρος ν. Νικολάου (2001) 1 Α.Α.Δ. 558 , (απόφαση Πλήρους Ολομέλειας).  Πλην όμως η παράβαση πρέπει να στοιχειοθετηθεί πριν το Δικαστήριο αναλογιστεί το δίκαιο και εύλογο των αποζημιώσεων.  Στην υπό κρίση περίπτωση δεν διαπιστώθηκε, και ορθά, τέτοια παραβίαση, είτε των διατάξεων του περί Ποινικής Δικονομίας Νόμου Κεφ. 155 περί Ποινικής Δικονομίας Νόμου Κεφ. 155 , είτε των προνοιών του Συντάγματος. Η έφεση απορρίπτεται με έξοδα εναντίον του εφεσείοντος και υπέρ των εφεσιβλήτων, όπως θα υπολογισθούν από τον Πρωτοκολλητή και εγκριθούν από το Δικαστήριο. Δ. Δ. Δ. /ΕΘ"
  },
  {
    "filename": "1-201702-28-17PolAit.htm",
    "text": "ECLI:CY:AD:2017:D54 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Πολιτική Αίτηση Αρ. 28/2017) (Πολιτική Αίτηση Αρ. 28/2017) 20 Φεβρουαρίου, 2017 [ΣΤΑΜΑΤΙΟΥ, Δ.] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ ΤΟΥ 1964 ΚΑΙ ΑΡΘΡΑ 12, 28, 30 ΚΑΙ 35 ΤΟΥ ΣΥΝΤΑΓΜΑΤΟΣ ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ ΝΙΚΟΥ ΕΥΑΓΓΕΛΟΥ ΓΙΑ ΕΚΔΟΣΗ ΠΡΟΝΟΜΙΑΚΟΥ ΕΝΤΑΛΜΑΤΟΣ ΤΥΠΟΥ CERTIORARI ΚΑΙ PROHIBITION , ΚΑΙ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΤΟΥ Ε.Δ. ΛΕΥΚΩΣΙΑΣ ΗΜΕΡ. 13/2/2016 ΣΤΗ ΓΕΝΙΚΗ ΑΙΤΗΣΗ 14/16 ΑΝΑΦΟΡΙΚΑ ΜΕ ΤΟΝ ΠΕΡΙ ΔΙΑΧΕΙΡΙΣΕΩΣ ΤΗΣ ΠΕΡΙΟΥΣΙΑΣ ΑΝΙΚΑΝΩΝ ΠΡΟΣΩΠΩΝ ΝΟΜΟ Ν23(1)/1996 ΜΕ ΤΗΝ ΟΠΟΙΑ ΔΙΟΡΙΣΤΗΚΕ ΔΙΑΧΕΙΡΙΣΤΡΙΑ ΤΗΣ ΠΕΡΙΟΥΣΙΑΣ ΤΗΣ ΑΝΙΚΑΝΗΣ ΑΝΘΗΣ ΔΑΜΙΑΝΟΥ ΚΑΙ ΤΗΣ ΥΠΟΘΕΣΗΣ ΤΗΣ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΤΟΥ Ε.Δ. ΛΕΥΚΩΣΙΑΣ ΗΜΕΡ. 13/2/2016 ΣΤΗ ΓΕΝΙΚΗ ΑΙΤΗΣΗ 14/16 ΑΝΑΦΟΡΙΚΑ ΜΕ ΤΟΝ ΠΕΡΙ ΔΙΑΧΕΙΡΙΣΕΩΣ ΤΗΣ ΠΕΡΙΟΥΣΙΑΣ ΑΝΙΚΑΝΩΝ ΠΡΟΣΩΠΩΝ ΝΟΜΟ Ν23(1)/1996 ΜΕ ΤΗΝ ΟΠΟΙΑ ΔΙΟΡΙΣΤΗΚΕ ΔΙΑΧΕΙΡΙΣΤΡΙΑ ΤΗΣ ΠΕΡΙΟΥΣΙΑΣ ΤΗΣ ΑΝΙΚΑΝΗΣ ΑΝΘΗΣ ΔΑΜΙΑΝΟΥ ΚΑΙ ΤΗΣ ΥΠΟΘΕΣΗΣ ΤΗΣ Ο Αιτητής παρουσιάζεται προσωπικά. Α Π Ο Φ Α Σ Η  (Ε Χ T E M P O R E) ΣΤΑΜΑΤΙΟΥ, Δ. : Ο πιο πάνω αιτητής ζητά τις ακόλουθες θεραπείες: «1. Άδεια για καταχώρηση Αίτησης για έκδοση εντάλματος «1. Άδεια για καταχώρηση Αίτησης για έκδοση εντάλματος CERTIORARI για παραπομπή ενώπιον του Ανωτάτου Δικαστηρίου για να ακυρωθούν και/ή παραμερισμού του διατάγματος και/ή εντάλματος και/ή αναστολή και/ή της απόφασης για διορισμό ως διαχειρίστριας της Πετρούλλας Δαμιανού ημερ. 13/5/2015. Διατάγματος CERTIORARI για μεταφορά στο Ανώτατο Δικαστήριο του διατάγματος και/ή απόφασης ημερ. 13/5/16 και 13/2/17 για διορισμό ω ς διαχειρίστριας της περιουσίας και των υποθέσεων της Ανθής Δαμιανού για αναστολή εκτέλεσης της απόφασης ή διατάγματος στην αίτηση 14/16 του Ε.Δ. Λευκωσίας για να ακυρωθεί το διάταγμααπόφαση και/ή το εν λόγτω διάταγμα που εξέδωσε το δικαστήριο, αφού εξέδωσε κατά παράβαση του άρθρου 9 του Κεφ. 6 και της Πάγιας Νομολογίας του Ανωτάτου Δικαστηρίου Κύπρου ήτοι το εν λόγω απόφαση εκδόθηκε την 13/2/17 και ορίστηκε την 8/3/2017 δηλαδή 24 μέρες και/ή έχει καταχωρηθεί 3/1/17 δηλαδή 46 μέρες μετά την καταχώρηση και δεν ορίστηκε εντός εύλογου χρόνου και/ή εντός του χρόνου που ήταν αναγκαίος για την επίδοση και τοποθέτηση και/ή ένστασης επί του διατάγματος ημερ. 13/5/17 για ακύρωση κατά τρόπο που το Δικαστήριο υπερέβηκε τη δικαιοδοσία του. 2.    Άδεια για καταχώρηση αίτησης για την έκδοση διατάγματος Certiorari για ακύρωση της απόφασης ημερ. 13/5/2016 και 13/2/2017. 3.    Διάταγμα όπως η εκτέλεση και/ή συνέχιση της πιο πάνω απόφασης διατάγματος διορισμού της Πετρούλλας Δαμιανού ανασταλεί μέχρι την αποπεράτωση της παρούσας διαδικασίας στο Ανώτατο Δικαστήριο. 4.    Οποιαδήποτε περαιτέρω και/ή άλλη θεραπεία θεωρήσει το Δικαστήριο πρέπουσα και δίκαιη. 5.    Έξοδα.» Η καταχώρηση αίτησης για προνομιακό ένταλμα πρέπει να είναι σύμφωνη με τον προβλεπόμενο τύπο, ο οποίος είναι ουσιώδους σημασίας, ενόψει της δραστικότητας των προνομιακών ενταλμάτων (βλ. Σύγγραμμα Πέτρου Αρτέμη, «Προνομιακά Εντάλματα», σελίδες 267269 ). Επειδή στην Κύπρο δεν έχουν εκδοθεί διαδικαστικοί κανονισμοί που να διέπουν τα θέματα καταχώρησης τέτοιων αιτήσεων, εφαρμόζονται οι αντίστοιχοι Αγγλικοί κανόνες που αναφέρονται στο O.53 r .114 των παλαιών Αγγλικών θεσμών. Σύμφωνα με την πρόσφατη απόφαση στην υπόθεση Αναφορικά  με την Αίτηση του Κωνσταντίνου Αργυρίδη, Αναφορικά  με την Αίτηση του Κωνσταντίνου Αργυρίδη, Πολιτική Έφεση Αρ. 304/2015, ημερομηνίας 21.12.2016, ECLI:CY:AD:2016:A566 Πολιτική Έφεση Αρ. 304/2015, ημερομηνίας 21.12.2016, ECLI:CY:AD:2016:A566 , «Από τα νομολογηθέντα προκύπτει ότι η αίτηση για άδεια καταχώρησης αίτησης certiorari πρέπει να υποστηρίζεται από έκθεση στην οποία να αναφέρεται το όνομα και η περιγραφή του αιτητή, η θεραπεία που ζητείται και οι λόγοι για τους οποίους ζητείται. Η έκθεση πρέπει να καταχωρηθεί ομού με ένορκη δήλωση η οποία να επιβεβαιώνει τα γεγονότα που εκτίθενται σε αυτή. (βλ. το Σύγγραμμα Προνομιακά Εντάλματα του Πέτρου Αρτέμη, σελ. 39 ). Χρήσιμη αναφορά στην αναγκαιότητα αυστηρής συμμόρφωσης στον τύπο επί της αίτησης για λήψη αδείας και επί των εγγράφων που δέον να καταχωρούνται δίδει η Γεωργιάδης (αρ. 2) (2001) 1(Γ) Α.Α.Δ. 1428 (ειδικά σελ. 14371438).» Παράλειψη συμμόρφωσης με τον προαναφερθέντα τύπο δεν είναι θεραπεύσιμη (βλ. Χ. Νικόλα, Πολιτική Αίτηση Αρ. 67/2016, ημερομηνίας 30.6.2016, ECLI:CY:AD:2016:D326 Πολιτική Αίτηση Αρ. 67/2016, ημερομηνίας 30.6.2016, ECLI:CY:AD:2016:D326 , Ν. Ευαγγέλου (2008) 1 ΑΑΔ 648 και Άνδρη Χαραλάμπους (2006) 1 ΑΑΔ 1286 ). Στην προκείμενη περίπτωση η αίτηση πάσχει από πλευράς τύπου. Έχει καταχωριστεί ένα έγγραφο στο οποίο αναφέρεται το όνομα και περιγραφή του αιτητή, η αιτούμενη θεραπεία και οι λόγοι επί των οποίων βασίζεται η αίτηση με παραπομπή σε έγγραφα, καθώς και ένορκη δήλωση του αιτητή με την οποία απλά αναφέρει ότι υιοθετεί και επαναλαμβάνει το περιεχόμενο της αίτησης και των δύο αιτήσεων στο Επαρχιακό Δικαστήριο Λευκωσίας. Δεν υπάρχει καταχωρημένο ξεχωριστό δικόγραφο αίτησης και έκθεσης όπως απαιτεί ο ορθός τύπος για τέτοιου είδους υποθέσεις. Ο αιτητής παρουσιάζεται προσωπικά και τέθηκε το ζήτημα στον ίδιο, ο οποίος επέμενε πως θα πρέπει να εξεταστεί η ουσία, ανεξαρτήτως τύπου. Όμως, σε τέτοιες υποθέσεις, ο τύπος είναι ουσιώδους σημασίας όπως προσδιορίζεται πιο πάνω και δεν θα μπορούσε στην παρούσα περίπτωση να θεωρηθεί το συγκεκριμένο καταχωρηθέν «δικόγραφο» ότι πληροί ή ότι θα μπορούσε να θεωρηθεί ότι πληροί τα νομολογιακά προαπαιτούμενα για την προώθηση της αίτησης. Συνακόλουθα, δεν υπάρχει άλλη δυνατότητα παρά την απόρριψη της αίτησης, χωρίς να εξεταστεί η ουσία της. Η αίτηση απορρίπτεται. Κ. Σταματίου, Δ. /ΧΤΘ"
  },
  {
    "filename": "1-201702-29-17PolAit.htm",
    "text": "ECLI:CY:AD:2017:D62 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΠΡΩΤΟΒΑΘΜΙΑ ΔΙΚΑΙΟΔΟΣΙΑ (Πολιτική Αίτηση Αρ. 2 (Πολιτική Αίτηση Αρ. 2 9 /2017) 28 Φεβρουαρίου, 2017 [Γ.Ν. ΓΙΑΣΕΜΗΣ, Δ/στής] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 2, 3, 4 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΕΣ ΔΙΑΤΑΞΕΙΣ) ΝΟΜΟΥ (Ν. 33/1964, ΩΣ ΕΧΕΙ ΤΡΟΠΟΠΟΙΗΘΕΙ) ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ ΠΑΝΑΓΙΩΤΗ ΝΕΟΚΛΕΟΥΣ, ΕΚ ΛΕΜΕΣΟΥ (ΠΙΟ ΚΑΤΩ Ο «ΑΙΤΗΤΗΣ»), ΚΑΤΗΓΟΡΟΥΜΕΝΟΥ 4 ΣΤΗΝ ΥΠΟΘΕΣΗ ΥΠ' ΑΡ. 9208/2015 ΕΝΩΠΙΟΝ ΤΟΥ ΜΟΝΙΜΟΥ ΚΑΚΟΥΡΓΙΟΔΙΚΕΙΟΥ ΛΕΥΚΩΣΙΑΣ, ΓΙΑ ΑΔΕΙΑ ΚΑΤΑΧΩΡΗΣΗΣ ΑΙΤΗΣΗΣ ΓΙΑ ΕΚΔΟΣΗ ΠΡΟΝΟΜΙΑΚΟΥ ΕΝΤΑΛΜΑΤΟΣ CERTIORARI ΚΑΙ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΤΟΥ ΜΟΝΙΜΟΥ ΚΑΚΟΥΡΓΙΟΔΙΚΕΙΟΥ ΛΕΥΚΩΣΙΑΣ (Λ. ΔΗΜΗΤΡΙΑΔΟΥ ΑΝΔΡΕΟΥ Π.Ε.Δ., Χ. Β. ΧΑΡΑΛΑΜΠΟΥΣ Α.Ε.Δ. ΚΑΙ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΤΟΥ ΜΟΝΙΜΟΥ ΚΑΚΟΥΡΓΙΟΔΙΚΕΙΟΥ ΛΕΥΚΩΣΙΑΣ (Λ. ΔΗΜΗΤΡΙΑΔΟΥ ΑΝΔΡΕΟΥ Π.Ε.Δ., Χ. Β. ΧΑΡΑΛΑΜΠΟΥΣ Α.Ε.Δ. ΚΑΙ Μ. ΠΑΠΑΔΟΠΟΥΛΟΥ Ε.Δ.), Η ΟΠΟΙΑ ΑΠΑΓΓΕΛΘΗΚΕ ΣΤΙΣ 08.02.2017 ΚΑΙ ΠΑΡΑΔΟΘΗΚΕ ΗΛΕΚΤΡΟΝΙΚΑ ΣΤΙΣ 09.02.2017, ΣΤΑ ΠΛΑΙΣΙΑ ΤΗΣ ΥΠΟΘΕΣΗΣ ΥΠ' ΑΡ. 9208/2015 ________________________ Αλέκος Μαρκίδης, μαζί με Νίκο Μακρίδη, Νικόλα Τσαρτελλή και Κατερίνα Πατσαλίδου (κα), για τον Αιτητή. ________________________ Α Π Ο Φ Α Σ Η Γ.Ν. ΓΙΑΣΕΜΗΣ, Δ.: Ο αιτητής στην υπό εξέταση μονομερή αίτηση, Παναγιώτης Νεοκλέους, είναι ο τέταρτος κατηγορούμενος στην ποινική υπόθεση αρ. 9208/2015, η εκδίκαση της οποίας περατώθηκε πρόσφατα ενώπιον του Μόνιμου Κακουργοδικείου Λευκωσίας.  Αυτό, με την τελική απόφασή του, που εκδόθηκε στις 8.2.2017, τον έκρινε ένοχο σε όλες τις κατηγορίες τις οποίες ο ίδιος αντιμετώπιζε.  Η υπόθεση είναι ορισμένη την 1.3.2017, για επιβολή ποινής και στους τέσσερις κατηγορουμένους. Με την υπό εξέταση αίτηση, ζητείται άδεια για καταχώριση αίτησης, προς το σκοπό έκδοσης εντάλματος certiorari .  Επιδίωξη του αιτητή, όπως αναφέρεται στο αιτητικό, θα είναι η ακύρωση της προαναφερθείσας απόφασης.  Είναι η θέση του πως το Κακουργοδικείο έσφαλε, ως προς το νόμο, σε σχέση με το χειρισμό συγκεκριμένης έγγραφης μαρτυρίας, κάτι που είναι εμφανές στο πρακτικό, περιλαμβανομένης της απόφασής του.  Ισχυρίζεται ο αιτητής πως, πέραν της φύσεώς του, ο εν λόγω χειρισμός, ο οποίος, έκδηλα, αντιβαίνει προς το εφαρμοζόμενο δικαϊκό σύστημα, παραβιάζει, συγχρόνως, τους κανόνες φυσικής δικαιοσύνης σε σχέση με τη δίκαιη δίκη και, επίσης, συνιστά υπέρβαση της δικαιοδοσίας του Κακουργοδικείου. Τα γεγονότα, όπως αυτά παρατίθενται στην έκθεση που συνοδεύει την αίτηση, σε συντομία, έχουν ως εξής:  Ο αιτητής, κατά τη διάρκεια της δίκης ενώπιον του Κακουργοδικείου, κατέθεσε, προς το σκοπό υπεράσπισής του, τρία έγραφα, τα οποία σημειώθηκαν ως τεκμήρια 327, 328 και 329.  Αφορούσαν μηνύματα, τα οποία είχαν σταλεί με ηλεκτρονικό ταχυδρομείο ( e mail ) και βρίσκονταν στην κατοχή του.  Είναι δε η θέση του πως τα ίδια τα έγγραφα, σε συνδυασμό με τη μαρτυρία του ιδίου και δύο άλλων μαρτύρων, οι οποίες κατέθεσαν για λογαριασμό του, αποδείκνυαν την αυθεντικότητά τους και, συγχρόνως, κατέρριπταν τις αποδιδόμενες σε αυτόν, από την Κατηγορούσα Αρχή, ένοχες πράξεις (actus reus) και την ύπαρξη, από μέρους του, συναφώς, ένοχης διάνοιας ( mens rea ). Το ζήτημα, επομένως, που εγείρεται εδώ αφορά την κρίση του Κακουργοδικείου και τον τρόπο με τον οποίο αυτό κατέληξε ότι τα εν λόγω έγγραφα είναι πλαστά.  ΄Οπως ο αιτητής επισημαίνει, συναφώς, κατά την αντεξέταση του ιδίου και των εν λόγω δύο μαρτύρων του, η Κατηγορούσα Αρχή δεν πρόβαλε μια σταθερή θέση και δεν αμφισβήτησε ευθέως, τουλάχιστον, την αυθεντικότητα των εγγράφων αυτών.  Με την περάτωση δε της δίκης, το ζήτημα, ουσιαστικά, παρέμεινε σε λανθάνουσα κατάσταση.  Εντούτοις, το Κακουργοδικείο, κατά την αξιολόγησή τους, χωρίς να έχει ενώπιόν του οποιαδήποτε άλλη σχετική μαρτυρία και, δη, από εμπειρογνώμονα, καθώς, επίσης, τη θέση, σχετικά, του αιτητή, προέβη σε σύγκρισή τους με άλλα παρόμοιας φύσεως σχετικά έγγραφα και κατέληξε, ουσιαστικά, ότι αυτά ουδέποτε υπήρξαν. Στη βάση των ανωτέρω, είναι, ειδικά, η θέση του αιτητή ότι η εξέταση που διενήργησε το Κακουργοδικείο σε σχέση με την πιο πάνω πτυχή της μαρτυρίας και η απόφαση στην οποία αυτό κατέληξε, συναφώς, στοιχειοθετούν τους λόγους που έχουν προαναφερθεί και, έτσι, έχει καταδειχθεί συζητήσιμη υπόθεση, γεγονός που δικαιολογεί την παραχώρηση της αιτούμενης άδειας.  Να σημειωθεί πως οι λόγοι, τους οποίους ο αιτητής έχει προβάλει, εν προκειμένω, είναι αυτοί για τους οποίους δυνατό, στην κατάλληλη περίπτωση, να εκδοθεί ένταλμα certiorari δυνάμει του ΄Αρθρου 155.4 του Συντάγματος . Η παρούσα υπόθεση, προφανώς, αποτελεί μοναδική περίπτωση όπου έχει επιχειρηθεί, με προνομιακό ένταλμα certiorari , η ακύρωση καταδικαστικής απόφασης ποινικού Δικαστηρίου και, δη, του Κακουργοδικείου.  Δεν έγινε, εν προκειμένω, οποιαδήποτε αναφορά, από τους ευπαίδευτους συνηγόρους του αιτητή, σε άλλη παρόμοιας φύσεως υπόθεση, είτε από την κυπριακή είτε από την αγγλική νομολογία, όπου ο συγκεκριμένος αυτός θεσμός έχει ξεκινήσει και εξακολουθεί να εφαρμόζεται. Η υπό εξέταση αίτηση αφορά την πτυχή της εν λόγω ποινικής υπόθεσης, κατά την οποία το Κακουργοδικείο, στο πλαίσιο της απόφασής του, φέρεται να έχει προβεί σε λανθασμένο χειρισμό συγκεκριμένης έγγραφης μαρτυρίας, την οποία κατέθεσε ο αιτητής προς υπεράσπισή του.  Συγκεκριμένα, όπως έχουν τα γεγονότα, ανωτέρω, το Κακουργοδικείο, αφού δεν είχε ενώπιόν του μαρτυρία ειδικού εμπειρογνώμονα, εφάρμοσε δική του συλλογιστική και οδηγήθηκε στο συμπέρασμα ότι τα υπό αναφορά έγγραφα είναι πλαστά.  Δεδομένου δε ότι η όλη διεργασία έγινε, όπως ήταν φυσικό, στο πλαίσιο της ετοιμασίας της απόφασης, ο αιτητής δεν είχε και την ευκαιρία να εκφράσει την άποψή του σε σχέση με την ορθότητά της. Βέβαια, το σημαντικό είναι πως η εκδίκαση της υπό αναφορά ποινικής υπόθεσης διεξήχθη, γενικά, αλλά και, ειδικά, σε σχέση με τον αιτητή, στο πλαίσιο που ορίζει η Ποινική Δικονομία και ενέπιπτε, όπως και η σχετική δικαστική απόφαση, στη δικαιοδοσία του Κακουργοδικείου.  Η συνύπαρξη των πιο πάνω προϋποθέσεων ουδόλως έχει αμφισβητηθεί.  Αν υπάρχει, επομένως, οτιδήποτε το μεμπτό στην προσέγγιση της συγκεκριμένης μαρτυρίας που είχε ενώπιόν του το Κακουργοδικείο και στον όλο χειρισμό της, τούτο δυνατό να αποτελεί σφάλμα ως προς την κρίση του, σε σχέση με τη συγκεκριμένη πτυχή, ακόμα και αν αυτό έχει προκαλέσει τις παραβιάσεις, ανωτέρω, που εισηγείται ο αιτητής.  Δεν είναι, όμως, επιτρεπτό τέτοια επί μέρους ζητήματα σε απόφαση να ελέγχονται στο πλαίσιο διαδικασίας Βέβαια, το σημαντικό είναι πως η εκδίκαση της υπό αναφορά ποινικής υπόθεσης διεξήχθη, γενικά, αλλά και, ειδικά, σε σχέση με τον αιτητή, στο πλαίσιο που ορίζει η Ποινική Δικονομία και ενέπιπτε, όπως και η σχετική δικαστική απόφαση, στη δικαιοδοσία του Κακουργοδικείου.  Η συνύπαρξη των πιο πάνω προϋποθέσεων ουδόλως έχει αμφισβητηθεί.  Αν υπάρχει, επομένως, οτιδήποτε το μεμπτό στην προσέγγιση της συγκεκριμένης μαρτυρίας που είχε ενώπιόν του το Κακουργοδικείο και στον όλο χειρισμό της, τούτο δυνατό να αποτελεί σφάλμα ως προς την κρίση του, σε σχέση με τη συγκεκριμένη πτυχή, ακόμα και αν αυτό έχει προκαλέσει τις παραβιάσεις, ανωτέρω, που εισηγείται ο αιτητής.  Δεν είναι, όμως, επιτρεπτό τέτοια επί μέρους ζητήματα σε απόφαση να ελέγχονται στο πλαίσιο διαδικασίας certiorari , προς το σκοπό ακύρωσης ολόκληρης της απόφασης του δικαστηρίου.  Υποστήριξη στην άποψη, ανωτέρω, παρέχει το ακόλουθο απόσπασμα από την υπόθεση R . v . Minister of Health [1938] 4 All E . R . 32 , στη σελίδα 36:\"Where the proceedings are regular upon their face and the magistrates had jurisdiction, the superior court will not grant the writ of certiorari on the ground that the court below has misconceived a point of law.  When the court below has jurisdiction to decide a matter, it cannot be deemed to exceed or abuse its jurisdiction, merely because it incidentally misconstrues a statute, or admits illegal evidence, or rejects legal evidence, or misdirects itself as to the weight of the evidence, or convicts without evidence.  . . .\" Ανάλογη ήταν η τοποθέτηση στην υπόθεση Marewave Shipping & Trading Co Ltd (1992) 1 Α.Α.Δ. 116 , στη σελίδα 121, ενώ στην υπόθεση Λιασίδης (1999) 1 Α.Α.Δ. 185 , στη σελίδα 199, λέχθηκαν, σχετικά, και τα εξής:«Εφόσον δεν ήταν νομικά εφικτή η αναθεώρηση της απόφασης του Επαρχιακού Δικαστηρίου λόγω έλλειψης δικαιοδοσίας, διότι η απόφαση εκδόθηκε μέσα στα όρια της δικαιοδοσίας του Δικαστηρίου, ορθά κρίθηκε ότι η αίτηση απέληγε σε αίτημα για θεώρηση της ορθότητάς της, που δεν μπορούσε να γίνει παραδεκτό.  Γι' αυτό, η έφεση θα απορριφθεί.» Εν κατακλείδι, διαπιστώνεται ότι δεν έχει καταδειχθεί η ύπαρξη συζητήσιμης υπόθεσης. Βέβαια, η παρούσα αίτηση είναι απορριπτέα και για έναν ακόμα σοβαρό λόγο.  ΄Οσο και αν φαίνεται, εκ πρώτης όψεως, λογικό να υποθέσει κανείς ότι η άδεια ζητείται μόνο σε σχέση με το μέρος της απόφασης που αφορά στον αιτητή, εντούτοις δεν αναφέρεται κάτι τέτοιο στο αιτητικό [1] , ούτε έχει υποδειχθεί αν μπορεί να γίνει τέτοιος διαχωρισμός.  Με το αιτητικό, ζητείται, ρητώς, η ακύρωση της απόφασης του Κακουργοδικείου, στο σύνολό της, ανεξαρτήτως οποιωνδήποτε επιπτώσεων μπορεί να επιφέρει τούτο στην υπό αναφορά ποινική υπόθεση.  Η εν λόγω παράλειψη παραγνωρίζει την εξαιρετικότητα του αιτούμενου μέτρου και την απαίτηση, σχετικά, η οποία επιβάλλει όπως το αίτημα διατυπώνεται με ακρίβεια και σαφήνεια, ώστε να μην αφήνεται οποιαδήποτε αμφιβολία ως προς το σκοπό για τον οποίο θα επιδιωχθεί η άσκηση της διακριτικής εξουσίας του Δικαστηρίου, δυνάμει του ΄Αρθρου 155.4 του Συντάγματος . Εξίσου ή και ακόμα πιο σημαντική είναι και η παράλειψη προσδιορισμού της συνέπειας που είχε, εν τέλει, η προβαλλόμενη κρίση του Κακουγοδικείου στην καταδίκη του αιτητή, καθώς, επίσης, σε κάθε κατηγορία που αυτός αντιμετώπιζε, ξεχωριστά.  Το Δικαστήριο τούτο δεν υποχρεούται, ασφαλώς, στο πλαίσιο διαδικασίας όπως η παρούσα, να διεξέλθει το ίδιο την υπό αναφορά απόφαση του Κακουργοδικείου, προς τον πιο πάνω σκοπό, έστω και αν αυτή έχει επισυναφθεί στην υπό εξέταση αίτηση. Επιπρόσθετα, επισημαίνεται, παρεμπιπτόντως, πως το πρωτεύον δικονομικό μέσο για την προσβολή της, κατά νόμο, ορθότητας μιας απόφασης, γενικά αλλά και ειδικά, ως προς οποιαδήποτε πτυχή της η οποία αποτελεί αντικείμενο κρίσης, είναι, ασφαλώς, η έφεση, δυνάμει του άρθρου 25 του περί Δικαστηρίων Νόμου του 1960, (Ν. 14/1960 ).  Οπωσδήποτε, δεν αποκλείεται η άσκηση έφεσης να γίνεται και επί ζητημάτων στα οποία αφορούν λόγοι ακύρωσης όπως αυτοί που έχει προτάξει, εν προκειμένω, ο αιτητής.  Στην παρούσα περίπτωση, δεν είναι, ασφαλώς, ο εν λόγω χειρισμός, όπως και η κρίση, συναφώς, του Κακουργοδικείου τέτοιας φύσεως, που να μην μπορεί να εξεταστεί η ορθότητά τους στο πλαίσιο έφεσης∙ πολύ περισσότερο, δεδομένης της ευχέρειας που παρέχει η δικαιοδοσία του Εφετείου, ήτοι για εξέταση του όλου ζητήματος εξ υπαρχής και αντικατάσταση ακόμα και της κρίσης, σχετικά, του εκδικάσαντος Δικαστηρίου με δική του. Περαιτέρω, εφόσον παρέχεται δικαίωμα άσκησης έφεσης και, μάλιστα, απεριόριστα, προκειμένου για καταδικαστική απόφαση, η προσφυγή στο ένταλμα certiorari επιτρέπεται μόνο στην περίπτωση που συντρέχουν εξαιρετικές περιστάσεις, (βλ. Ανθίμου (1991) 1 Α.Α.Δ. 41 ).  Δεν αποτελούν, όμως, τέτοιες τα όσα έχουν προταθεί και έχουν αναφερθεί πιο πάνω ως λόγοι ακύρωσης της ελεγχόμενης απόφασης και τα γεγονότα επί των οποίων αυτοί στηρίζονται.  Οι εξαιρετικές περιστάσεις πρέπει να παραπέμπουν σε παράγοντες και δεδομένα, στη βάση των οποίων να καταδεικνύεται ότι η έφεση δεν αποτελεί ευχερές μέσο για επιδίωξη της ακύρωσης της απόφασης, (βλ. Μεστάνας (2000) 1 Α.Α.Δ. 1469 ). Στην προκειμένη περίπτωση, δεν έχει αναφερθεί οτιδήποτε σε σχέση με την πτυχή αυτήν, παρά μόνο ότι τυχόν έφεση θα πάρει κάποιο χρόνο μέχρι να εκδικαστεί.  Ούτε, όμως, ο χρόνος αποτελεί, αφ' εαυτού, εξαιρετική περίσταση.  Δεν μπορεί εύλογα να υποστηριχτεί ότι, επειδή αιτητής φαίνεται να έχει καλό λόγο για ακύρωση καταδικαστικής γι' αυτόν απόφασης, πρέπει η υπόθεσή του να εξεταστεί κατά προτεραιότητα και εκτός του καθιερωμένου για το σκοπό αυτό πλαισίου, δηλαδή της έφεσης∙ πολύ περισσότερο, με δεδομένο ότι οι ποινικές υποθέσεις εξετάζονται και διεκπεραιώνονται χωρίς καθυστέρηση, μέσα σε εύλογα χρονικά πλαίσια, τα οποία ισχύουν για όλες τις ποινικές υποθέσεις, χωρίς εξαίρεση. Για τους λόγους, ανωτέρω, η αίτηση απορρίπτεται. Γ.Ν. Γιασεμής, Δ. /ΜΠ [1] «(Α)  ΄Αδεια του Δικαστηρίου για την καταχώρηση Αίτησης διά Κλήσεως για έκδοση Προνομιακού Εντάλματος ' «(Α)  ΄Αδεια του Δικαστηρίου για την καταχώρηση Αίτησης διά Κλήσεως για έκδοση Προνομιακού Εντάλματος ' Certiorari ', για την ακύρωση της Απόφασης του Μόνιμου Κακουργιοδικείου Λευκωσίας (Λ. Δημητριάδου Ανδρέου Π.Ε.Δ., Χ. Β. Χαραλάμπους Α.Ε.Δ. και Μ. Παπαδοπούλου Ε.Δ.), η οποία απαγγέλθηκε στις 08.02.2017 και παραδόθηκε ηλεκτρονικά στις 09.02.2017, στα πλαίσια της Υπόθεσης Υπ' Αρ. 9208/2015 ...»"
  },
  {
    "filename": "1-201702-294-11PolEf.htm",
    "text": "ECLI:CY:AD:2017:A46 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ ΠΟΛΙΤΙΚΗ ΕΦΕΣΗ ΑΡ. 294/2011 ΠΟΛΙΤΙΚΗ ΕΦΕΣΗ ΑΡ. 294/2011 [Μ. ΝΙΚΟΛΑΤΟΣ,Π.,  Λ. ΠΑΡΠΑΡΙΝΟΣ, Α. ΛΙΑΤΣΟΣ, Δ/στές] 15 Φεβρουαρίου, 2017 ΜΕΤΑΞΥ: 1.  ΧΡΙΣΤΟΥ ΠΑΠΑΔΟΠΟΥΛΟΥ, ΩΣ ΔΙΑΧΕΙΡΙΣΤΗ ΤΗΣ ΠΕΡΙΟΥΣΙΑΣ ΤΗΣ ΜΑΡΙΑΣ ΠΑΠΑΔΟΠΟΥΛΟΥ 2.  ΣΟΦΙΑΣ ΠΕΤΡΙΔΟΥ 3.  ΕΛΕΝΗΣ ΜΑΥΡΟΥΔΗ 4.  ΘΕΟΔΩΡΟΥ ΚΛΕΑΝΘΟΥΣ ΕΦΕΣΕΙΟΝΤΩΝ/ΕΝΑΓΟΝΤΩΝ ΚΑΙ 1.  ΚΕΝΔΕΑ Α. ΣΕΡΓΗ 2.  ΕΛΕΥΘΕΡΙΟΥ ΚΩΣΤΑΚΗ ΔΗΜΗΤΡΙΟΥ ΕΦΕΣΙΒΛΗΤΩΝ/ ΕΝΑΓΟΜΕΝΩΝ Ε. Παυλίδου (κα) για Μ. Κυπριανού, για τους Εφεσείοντες Γ. Χαραλάμπους για Χ'Παναγιώτου, για τον Εφεσίβλητο αρ. 1 Γ. Χαραλάμπους για κ. Μαθηκολώνη, για τον Εφεσίβλητο αρ. 2 ΝΙΚΟΛΑΤΟΣ, Π. Την ομόφωνη απόφαση του Δικαστηρίου θα δώσει ο κ. Παρπαρίνος Δ. Α Π Ο Φ Α Σ Η ΠΑΡΠΑΡΙΝΟΣ, Δ .: Οι Εφεσείοντες με 13 λόγους Έφεσης προσβάλλουν την πρωτόδικη απόφαση ως εσφαλμένη.  Σύμφωνα με αυτή, κρίθηκε ότι η Διαθήκη της αποβιωσάσης Ελένης Βαρθολομαίου Παντελή, ημερ. 8.6.2004, είναι έγκυρη από νομοτυπικής άποψης και ότι η διαθέτιδα είχε δικαιοπρακτική ικανότητα κατά το χρόνο κατάρτισης της. Πέραν των πιο πάνω, το Πρωτόδικο Δικαστήριο ασχολήθηκε και με τους ισχυρισμούς που προβάλλοντο στην Έκθεση Απαίτησης και αφορούσαν τη σύνταξη και υπογραφή της επίδικης διαθήκης ότι δηλαδή αυτή ήταν το  αποτέλεσμα εκμετάλλευσης της (πτωχής της) υγείας της και/ή ήταν το αποτέλεσμα συμπαιγνίας και/ή απάτης και/ή ψευδών παραστάσεων και/ή αθέμιτης επιρροής των Εφεσιβλήτων/Εναγομένων και/ή εξαναγκασμού της.  Παρόλη δε τη διαπίστωση του ότι δεν είχε προσφερθεί εκ μέρους των Εφεσειόντων/Εναγόντων οποιαδήποτε μαρτυρία που να στοιχειοθετεί τους πιο πάνω ι σχυρισμούς, εντούτοις προχώρησε και τους εξέτασε με αναφορά στο Νόμο και Νομολογία και κατέληξε ότι « παρέμειναν παντελώς αναπόδεικτοι και ατεκμηρίωτοι» και ότι « η μαρτυρία δεν κατέδειξε ότι συνέτρεχαν κατά τον καταρτισμό της διαθήκης τέτοιες περιστάσεις ή έγιναν προς τη διαθέτιδα τέτοιες παραστάσεις ». Με τους δύο πρώτους λόγους Έφεσης προσβάλλεται η κατάληξη του Πρωτόδικου Δικαστηρίου ότι η επίδικη διαθήκη ήταν έγκυρη, νομότυπα συνταχθείσα και ότι η διαθέτιδα είχε πλήρη δικαιοπρακτική ικανότητα και ότι κατά τον ουσιώδη χρόνο κατάρτισης, σύνταξης και υπογραφής της διαθήκης δεν έπασχε από σοβαρής μορφής αρτηριοσκλήρωση.  Ο τρίτος λόγος προβάλλει ότι λανθασμένα το Πρωτόδικο Δικαστήριο στηρίχθηκε στην απουσία αναφοράς περί αρτηριοσκλήρωσης στον ιατρικό φάκελο της διαθέτιδας ώστε να καταλήξει ότι αυτή δεν έπασχε από  μια τέτοια ασθένεια. Με τον τέταρτο λόγο προσβάλλεται ως εσφαλμένη η κατάληξη ότι η πιστοποίηση της υπογραφής της διαθέτιδας από την πιστοποιούσα υπάλληλο πληρούσε τις προϋποθέσεις του Νόμου ΚΕΦ. 39 . Ο πέμπτος λόγος Έφεσης εισηγείται ότι λανθασμένα το Πρωτόδικο Δικαστήριο δεν έλαβε υπόψιν του ότι ενώπιον του κατάθεσε μόνο ο ένας από τους δύο επιβεβαιωτές μάρτυρες της διαθήκης και ο έκτος λόγος ότι αυτό (το Δικαστήριο), δεν έλαβε υπόψιν του κατά την αξιολόγηση της μαρτυρίας ότι (α)  η επίδικη διαθήκη δεν κατατέθηκε στο Δικαστήριο, (β)  δεν προσήλθε να μαρτυρήσει ο Εναγόμενος 2 και ότι (γ)  η Μ.Υ.3 δεν ήταν ανεξάρτητη μάρτυρας και εν πάση περιπτώσει η μαρτυρία της θα έπρεπε να εξετασθεί με μεγάλη προσοχή αν όχι με καχυποψία. Με τον έβδομο λόγο έφεσης, προβάλλεται ότι εσφαλμένα το Πρωτόδικο Δικαστήριο αποφάνθηκε και ενήργησε θεωρώντας ότι το βάρος απόδειξης της πνευματικής ανικανότης (στο Εφετήριο αναφέρεται « ικανή ») βάρυνε τους Εφεσείοντες, σε αντίθεση με τη νομική αρχή ότι σε ορισμένες περιπτώσεις το βάρος μετατίθεται στους ώμους της άλλης πλευράς να αποδείξει ότι η διαθέτιδα ήταν πνευματικά υγιής.  Με τον όγδοο λόγο προβάλλεται ότι το Πρωτόδικο Δικαστήριο παρερμήνευσε την νομική αρχή ότι « αν μια διαθήκη στην όψη της φαίνεται να έχει δεόντως καταρτιστεί υπάρχει τεκμήριο υπέρ της δέουσας κατάρτισης », παραβλέποντας ότι στη συγκεκριμένη περίπτωση την εξαίρεση του κανόνα ότι δηλαδή στην περίπτωση αντικανονικής ή ασυνήθιστης διαθήκης η αρχή αυτή δεν έχει εφαρμογή με την ίδια δύναμη. Με τους λόγους έφεσης εννέα μέχρι δώδεκα γίνεται εισήγηση ότι το Πρωτόδικο Δικαστήριο λανθασμένα έκρινε τη μαρτυρία των Μ.Υ.1 και Μ.Υ.3 ως αξιόπιστη ενώ αντίθετα απέρριψε και έκρινε ως αναξιόπιστη τη μαρτυρία των Μ.Ε.1, Μ.Ε.2 και Μ.Ε.3. Με τον 13 ο λόγο προβάλλεται ως λανθασμένη η διαταγή του Δικαστηρίου να επιβαρυνθούν οι Ενάγοντες τα έξοδα της δίκης αντί αυτά να καταβληθούν από την περιουσία της αποβιωσάσης. Θα εξετάσουμε πρώτα του λόγους Έφεσης 3, 6 και 912 που αφορούν την αξιολόγηση της μαρτυρίας των Μ.Ε.1, Μ.Ε.2, Μ.Ε.3, Μ.Υ.1 και Μ.Υ.3 που είχε ως αποτέλεσμα την απόρριψη της μαρτυρίας των Μ.Ε. και αποδοχή αυτής των Μ.Υ.  Εκείνο που επιδιώκεται με τη σκοπούμενη, με τους λόγους αυτούς, ανατροπή της αξιολόγησης του Δικαστηρίου, είναι να καταδειχθεί ότι με την προσφερθείσα μαρτυρία από τους Μ.Ε., η διαθέτιδα δεν ήταν υγιής και κυρίως ότι  αυτή έπασχε από αρτηριοσκλήρυνση κατά τον ουσιώδη χρόνο και παράλληλα ν'  απορριφθεί αυτή των Μ.Υ.1 και 3, που έγινε αποδεκτή, και εισηγείτο το αντίθετο. Στην Keith William Massey κ . α . ν . Ronald Brian Morell κ . α ., Π . Ε . 284/2010 ημερ . 11 Μαίου 2015, αναφέραμε αναφορικά με το εξεταζόμενο θέμα, τ'  ακόλουθα: «Όπως έχει κατ΄ επανάληψη αναφερθεί από την πλούσια νομολογία του Ανωτάτου Δικαστηρίου, η αξιολόγηση της αξιοπιστίας των μαρτύρων ανήκει κατ΄ εξοχή στο πρωτόδικο Δικαστήριο το οποίο είχε την ευκαιρία να ακούσει τους μάρτυρες και να τους παρακολουθήσει τους ίδιους και τη συμπεριφορά τους στο εδώλιο του μάρτυρα. (Βλ. Kyriakou v . Aristotelous (1970) 1 CLR 172 , Charalambides v . Hjisoteriou & Son and others (1975) 1 CLR 269 , Γιαννή κ.α. ν. Χριστοφόρου (1995) 1 ΑΑΔ 340 , Σοφοκλή ν. Λεωνίδου (1993) 1 ΑΑΔ 1003 ,  Αθανασίου κ.α. ν. Κουνούνη (1997) 1 ΑΑΔ 614 , Χριστοδούλου ν. Αγαθοκλέους (1997) 1 ΑΑΔ 396 , Οράτη ν. Παστού (2000) 1 ΑΑΔ 1787 . Το Εφετείο επεμβαίνει όταν τα ευρήματα του πρωτόδικου δικαστηρίου αντιστρατεύονται  είτε τη λογική των πραγμάτων, είτε συγκρούονται με άλλη αποδεκτή από το ίδιο Δικαστήριο μαρτυρία είτε διαπιστώνεται πλημμελής αξιολόγηση δεδομένων. (Βλ. Μ. Αδαμίδης & Συνεργάτες ν. Κυθρεώτης & Συνεργάτες κ.α. (2011) 1 ΑΑΔ 2106 , Bullous v . Νεοφύτου κ.α. (1994) 1 ΑΑΔ 41 , Χατζηπαύλου ν. Κυριάκου κ.α. (2006) 1 ΑΑΔ 236 , Θεοδώρου κ.α. ν. Γεωργιάδη, Πολ. Εφ. 171/2009, ημερ. 10.3.2015), ECLI:CY:AD:2015:A169 Πολ. Εφ. 171/2009, ημερ. 10.3.2015), ECLI:CY:AD:2015:A169 .» Εξετάσαμε με μεγάλη προσοχή τα όσα μας υπέδειξε ο ευπαίδευτος συνήγορος των Εφεσειόντων, τα όσα δηλαδή κατά τη γνώμη του επηρεάζουν την κατάληξη του Πρωτόδικου Δικαστηρίου, αναφορικά με την αξιοπιστία των άνω μαρτύρων πλην όμως δεν μπορούμε να συμφωνήσουμε μαζί του.  Η αξιολόγηση των όσων τέθηκαν ενώπιον του σε καμία περίπτωση δεν κρίνεται πλημμελής και η καθοδήγηση του ήταν εντός των ορθών νομολογιακών πλαισίων.  Η απόρριψη της σχετικής μαρτυρίας που προέρχετο από τους Μ.Ε. και αποδοχή αυτής των Μ.Υ. κρίνεται, για τους λόγους  που αυτό αναφέρει στην απόφαση του, πλήρως δικαιολογημένη και ορθή ώστε να μην υπάρχει λόγος επέμβασης μας.  Το όλο εγχείρημα των Εφεσειόντων, γίνεται ακόμη πιο δύσκολο και οδηγεί την προσπάθεια τους μέσω των εξεταζόμενων λόγων Έφεσης σε αλυσιτελή αποτέλεσμα, εάν ληφθεί υπόψιν, όπως πολύ ορθά παρατήρησε και ο ευπαίδευτος συνήγορος των Εφεσίβλητων, το γεγονός ότι δεν εφεσιβλήθηκε η αποδοχή της μαρτυρίας της Μ.Υ.5, Ευρούλας Δημητρίου υπό του Πρωτοδίκου Δικαστηρίου, στην ολότητα της.  Η Μ.Υ.5 κατάθεσε (βλ. Τεκμήριο 22) ότι η διαθέτιδα μέχρι το Μάρτιο του 2005 που εισήχθη στο Νοσοκομείο ήταν φυσιολογική, φρόντιζε τον εαυτό της, τα του οίκου της, διαχειριζόταν τα οικονομικά της, κυκλοφορούσε στην πόλη της Λάρνακας μόνη της είτε πεζή είτε με ταξί, δραστηριότητες που δεν χαρακτηρίζουν ή φανερώνουν άτομο που πάσχει από σοβαρής μορφής αρτηριοσκλήρωση (βλ. σελ. 29 πρωτόδικης απόφασης). Ειδικά για την μη κατάθεση της επίδικης Διαθήκης στο Πρωτοκολλητείο του Δικαστηρίου, το Πρωτόδικο Δικαστήριο πολύ ορθά παρατήρησε ότι αυτό δεν αποτελεί προϋπόθεση της εγκυρότητας της Διαθήκης (βλ. ’ρθρο 23).  Περαιτέρω, και πάλι ορθά, κατά τη γνώμη μας, αναφέρει ότι το γεγονός αυτό δεν επηρεάζει την γνησιότητα της ελεύθερης βούλησης από ένα διαθέτη αλλά ούτε δημιουργεί υποψίες στη συγκεκριμένη περίπτωση.  Όσον αφορά την Μ.Υ.3, η μαρτυρία της αξιολογήθηκε από το Πρωτόδικο Δικαστήριο διεξοδικά και σ'  όλες τις παραμέτρους λαμβάνοντας υπόψιν ότι αυτή ήταν μάρτυρας της Διαθήκης, θέτουσα την υπογραφή της προς τούτο.  Τέλος, ούτε η μη κατάθεση του Εφεσίβλητου 2 κατά τη δίκη οδηγεί σε οποιαδήποτε ασφαλή συμπεράσματα.  Ο χειρισμός της υπόθεσης επαφίεται στο συνήγορο του ο οποίος και προφανώς έκρινε ότι η μαρτυρία του δεν ήταν αναγκαία στα περιστατικά της παρούσας υπόθεσης.  Δεν παρατηρούμε οτιδήποτε το μεμπτό . Οι λόγοι 3,6 και 912 απορρίπτονται. Η απόρριψη των πιο πάνω λόγων έφεσης δεν αφήνει περιθώριο επιτυχίας και του δεύτερου (2 ου ) λόγου Έφεσης.  Σύμφωνα με αυτόν η διαθέτιδα κατά τον ουσιώδη χρόνο σύνταξης, κατάρτισης και υπογραφής της διαθήκης, έπασχε από σοβαρή μορφή αρτηριοσκλήρωσης και το Πρωτόδικο Δικαστήριο έσφαλε αποφασίζοντας ότι αυτή δεν έπασχε από την άνω ασθένεια και ότι επρόκειτο περί ενός πνευματικά υγειούς προσώπου που είχε την ικανότητα να γνωρίζει τι έπραττε και να αντιλαμβάνεται τις συνέπειες των πράξεων της. Οι Εφεσείοντες, στηρίζουν την πιο πάνω εισήγηση τους, προβάλλοντας ότι ο πραγματικός λόγος που η διαθέτιδα υπέγραψε τη διαθήκη της, δι'  εναποθέσεως του δακτυλικού της αποτυπώματος, δεν ήταν λόγω του τρέμουλου του χεριού της όπως ήταν και το εύρημα του Πρωτόδικου Δικαστηρίου, αλλά λόγω του ότι αυτή δεν αντιλαμβάνετο τις συνέπειες των πράξεων της και απλά της υποδείχθηκε να θέσει το δάκτυλο της. Όλο το οικοδόμημα, κατά την κρίση μας, στηρίζεται επί μη στέρεου εδάφους, ήτοι  επί της μαρτυρίας των Μ.Ε.1, 3 και ιδιαίτερα του Μ.Ε.2 θεράποντα ιατρού.  Διαφεύγει των Εφεσειόντων ότι η άνω μαρτυρία δεν έγινε αποδεκτή από το Πρωτόδικο Δικαστήριο και απερρίφθη ως αναξιόπιστη.  Αναφορικά και ειδικά  με τον Μ.Ε.2, να υπενθυμίσουμε ότι, όπως πολύ ορθά παρατηρεί το Πρωτόδικο Δικαστήριο, η μαρτυρία του ήταν αντιφατική.  Από τη μια εξέδωσε, μεταθανάτια, στις 11.5.2005 ιατρική βεβαίωση, Τεκμήριο 4, όπου βεβαίωσε ότι η διαθέτιδα παρουσίαζε προοδευτικά επιδεινούμενη γεροντική άνοια (αρτηριοσκλήρωση).  Αυτή η βεβαίωση του όμως δεν συνάδει με τις προηγούμενες ενέργειες του ως θεράποντα ιατρού της.  Ως ο θεράπων ιατρός της από το 1997, όταν αυτή παρουσίασε πολλαπλό μυέλωμα, τηρούσε ιατρικό φάκελο της ο οποίος, ως δήλωσε, είναι ο δείκτης της κατάστασης της υγείας της, στον οποίον ο ίδιος αλλά και άλλοι ιατροί που κατά καιρούς την εξέτασαν κατέγραψαν τις παρατηρήσεις τους.  Παρόλα ταύτα ουδεμία, έστω και κατ΄ ελάχιστο, καταγραφή ή αναφορά γίνεται στο φάκελο είτε από τον ίδιο είτε από άλλο ιατρό για συμπτώματα γεροντικής άνοιας (αρτηριοσκλήρωσης).  Περαιτέρω το Πρωτόδικο Δικαστήριο παρατηρεί, πολύ ορθά κατά την άποψη μας, ότι η μαρτυρία σε καμία περίπτωση δεν βοηθούσε, σε διαπίστωση ότι στις 8.6.2004 που έγινε η Διαθήκη, η διαθέτιδα δεν είχε πνευματική ικανότητα ώστε να μην μπορεί να εκτελέσει τη διαθήκη της. Απεναντίας, σύμφωνα με την αποδεκτή μαρτυρία ενώπιον του Πρωτόδικου Δικαστηρίου, η οποία προέρχετο από τους Μ.Υ.1,2,3,4 αλλά και την Μ.Υ.5, η μαρτυρία της οποίας δεν αμφισβητείται ούτε και με την παρούσα έφεση, η πνευματική κατάσταση της διαθέτιδας κατά τον ουσιώδη χρόνο σύνταξης της διαθήκης ήταν καλή, είχε σώας τας φρένας, ασκούσε ελεύθερα τη βούληση της και αντιλαμβανόταν πλήρως τις συνέπειες των πράξεων της.  Η υπογραφή δε της διαθήκης έγινε κάτω από τις συνθήκες που περιγράφονται από τους Μ.Υ.1 και Μ.Υ.3, ήτοι λόγω του ότι τα χέρια της διαθέτιδας έτρεμαν και δεν μπορούσε να υπογράψει, απεφασίσθη από τον Μ.Υ.1 η εναπόθεση του δακτυλικού της αποτυπώματος στην παρουσία των δύο επιβεβαιωτών μαρτύρων και πιστοποιούντα υπαλλήλου (Μ.Υ.3), όπως καθορίζει το ’ρθρο 7 του Περί Πιστοποιούντων Υπαλλήλων Νόμου ΚΕΦ. 39 .  Δεν διακρίνουμε οποιοδήποτε λάθος στην προσέγγιση του Πρωτόδικου Δικαστηρίου. Ο δεύτερος λόγος έφεσης απορρίπτεται. Οι λόγοι Έφεσης ένα (1) και τέσσερα (4) είναι συνυφασμένοι και μπορούν να εξεταστούν μαζί.  Σύμφωνα με αυτούς εσφαλμένη είναι η κρίση του Πρωτόδικου Δικαστηρίου ότι η επίδικη Διαθήκη ημερ. 8.6.2004 είναι έγκυρη, συντάχθηκε νομότυπα (1 ος λόγος) και ότι η πιστοποίηση της υπογραφής της διαθέτιδας από την πιστοποιούσα υπάλληλο πληρούσε όλα τα κριτήρια και προϋποθέσεις που καθορίζει ο περί των Πιστοποιούντων Υπαλλήλων Νόμος ΚΕΦ. 39 (4 ος λόγος). Σύμφωνα με την ευπαίδευτο συνήγορο του Εφεσείοντα είναι λανθασμένη η ερμηνεία του ’ρθρου 2 του Περί Διαθηκών και Διαδοχής Νόμου και ειδικά της ερμηνείας της προσυπογραφής, δίδοντας της μια διασταλτική ερμηνεία.  Επίσης, εισηγήθηκε ότι, σύμφωνα με τη νομολογία, θα έπρεπε να είχε αναγραφεί επί της διαθήκης συγκεκριμένος τύπος επιβεβαίωσης, δηλώνοντας ότι η διαθήκη αναγνώσθηκε στην διαθέτιδα και ότι αυτή κατανόησε πλήρως το περιεχόμενο της.  Ακόμη, ότι το Πρωτόδικο Δικαστήριο παραγνώρισε ότι πρόκειτο περί μιας «ύποπτης» διαθήκης, εφόσον αντί υπογραφής της, επιλέγηκε η μέθοδος της εναπόθεσης του δακτυλικού αποτυπώματος.  Ειδικώτερα για τον τέταρτο (4 ο ) λόγο Έφεσης προβλήθηκε ότι εσφαλμένα το Πρωτόδικο Δικαστήριο κατέληξε ότι η πιστοποιούσα υπάλληλος ήταν προσωπικά γνωστή με τη διαθέτιδα και ότι λανθασμένα ερμήνευσε την Αντωνίου ν. Χριστοδούλου (2003) 1 Α.Α.Δ. 183 . Το ’ρθρο 23 του Περί Διαθηκών και Διαδοχής Νόμου ΚΕΦ. 195 προβλέπει: «23. Καμιά διαθήκη δεv είvαι έγκυρη, εκτός αv είvαι γραπτή και εκτελεστεί σύμφωvα με τov πιo κάτω τρόπo, δηλαδή(α) υπoγράφεται στo κάτω μέρoς ή στo τέλoς της από τo διαθέτη, ή από άλλo πoυ εvεργεί για τo διαθέτη, στηv παρoυσία τoυ διαθέτη και με εvτoλή τoυ και (β) η υπoγραφή αυτή τίθεται ή αvαγvωρίζεται από τo διαθέτη στηv παρoυσία δύo ή περισσoτέρωv μαρτύρωv πoυ παρίσταvται ταυτόχρovα και (γ) oι μάρτυρες αυτoί επιβεβαιώvoυv και πρoσυπoγράφoυv τη διαθήκη στηv παρoυσία τoυ διαθέτη και στηv παρoυσία αλλήλωv, αλλά καvέvας τύπoς επιβεβαίωσης δεv είvαι αvαγκαίoς και (δ) αv η διαθήκη απoτελείται από περισσότερα από έvα φύλλo χαρτιoύ, κάθε φύλλo υπoγράφεται ή μovoγράφεται από ή για λoγαριασμό τoυ διαθέτη και τωv μαρτύρωv.» Το Πρωτόδικο Δικαστήριο έχοντας υπόψιν το σύνολο της αποδεκτής μαρτυρίας ενώπιον του προχώρησε και εξέτασε τη Διαθήκη (Τεκμήριο 3) και κατάληξε ότι « .., στην όψη της φαίνεται ότι έχει καταρτισθεί δεόντως και νομότυπα. Υπάρχει μάλιστα  και ο σχετικός τύπος επιβεβαίωσης ( attestation clause ) της υπογραφής της διαθέτιδας από τους επιβεβαιωτές μάρτυρες  και από πιστοποιούσα υπάλληλο και οι υπογραφές επί αυτής είναι όπως προβλέπει ο νόμος. Κατ΄αυτόν τον τρόπο τυγχάνει πλήρους εφαρμογής το τεκμήριο της δέουσας κατάρτισης και κανονικότητας της διαθήκης» . Συμφωνούμε πλήρως με τις διαπιστώσεις του Πρωτόδικου Δικαστηρίου όπως συμφωνούμε πλήρως και με την κατάληξη του ότι: «Το ανήμπορο πρόσωπο να υπογράψει λόγω προβλήματος στα χέρια του ή στα δάκτυλα του εντάσσεται στο ανίκανο πρόσωπο να υπογράψει το όνομα του που αναφέρεται στην ερμηνεία του όρου «υπογράφω» του άρθρου 2 του περί Ερμηνείας Νόμου, Κεφ. 1 και περιλαμβάνει το αποτύπωμα, καθότι η λέξη ανίκανο στον εν λόγω όρο σίγουρα δεν μπορεί να έχει την έννοια του πνευματικά μη υγιή αλλά του πράγματι ανίκανου προσώπου να υπογράψει λόγω σωματικής αναπηρίας. Έτσι, ένα ανήμπορο πρόσωπο που δεν μπορεί να υπογράψει το όνομα του και είναι πνευματικά υγιές, μπορεί να θέσει το δακτυλικό του αποτύπωμα αντί της υπογραφής του ονόματος του και για αυτό το γεγονός δεν απαιτείται να γίνει ειδική επιβεβαίωση η ειδική σημείωση προς τούτο από οποιονδήποτε. Στη προκείμενη περίπτωση υπήρξε επιπλέον και επιβεβαίωση του γεγονότος αυτού από πιστοποιούσα υπάλληλο.» Στο ’ρθρο 2 του Περί Διαθηκών και Διαδοχής Νόμου ΚΕΦ. 195 όπου ερμηνεύονται οι λέξεις «υπογραφή» και « να υπογράφει» αναφέρεται όπως, ρητά το ίδιο αναφέρει, σε « αναλφάβητα πρόσωπα» και όχι σε ανίκανο πρόσωπο λόγω σωματικής ή άλλως πως ανικανότητα να υπογράψει τη διαθήκη στη δεδομένη στιγμή.  Πολύ ορθά, συνεπώς, επιλέγηκε, στα περιστατικά της παρούσας υπόθεσης, η εναπόθεση του δακτυλικού αποτυπώματος της διαθέτιδας λόγω τρέμουλου που παρουσιάζαν τα χέρια και δεδομένου ότι αυτή δεν ήταν αναλφάβητο πρόσωπο.  Η δε εναπόθεση ως άνω, έγινε παρουσία των δύο επιβεβαιωτών μαρτύρων αλλά και της πιστοποιούσας υπαλλήλου, όλων ταυτόχρονα παρισταμένων.  Όσον αφορά το γεγονός ότι η διαθέτιδα ήταν πρόσωπο γνωστό στην πιστοποιούσα υπάλληλο πλην του ότι πιστοποιείται από την πιστοποιούσα υπάλληλο, ως καταγράφεται στην πιστοποίηση της, αποδεικνύεται και από την αποδεκτή μαρτυρία των Μ.Υ.1 και Μ.Υ.3 η οποία βεβαίωνε ότι οι δύο ήταν γνώριμες από προηγούμενη πιστοποίηση της υπογραφής της και ότι η ίδια η διαθέτιδα επέλεξε τη συγκεκριμένη πιστοποιούσα υπάλληλο « διότι την γνώριζε προσωπικά από το παρελθόν» .  Συνεπώς η εισήγηση ότι η πιστοποιούσα υπάλληλος δεν γνώριζε τη διαθέτιδα δεν μπορεί να επιτύχει.  Δεν μπορεί να επιτύχει και η εισήγηση ότι επί της διαθήκης θα έπρεπε να αναγραφεί συγκεκριμένος τύπος επιβεβαίωσης ότι η διαθήκη ανεγνώσθη στη διαθέτιδα και ότι αυτή κατανόησε πλήρως το περιεχόμενο της σύμφωνα με τον Κανονισμό 16, των Περί Διαχειρίσεως Κληρονομιών Κανονισμοί του 1995, εφόσον αυτή ήταν αναλφάβητη.  Με όλο το σεβασμό προς τον ευπαίδευτο συνήγορο κάτι τέτοιο δεν προέκυψε από την αποδεκτή μαρτυρία.  Αντίθετα, η μαρτυρία του Μ.Υ.1 η οποία έγινε αποδεκτή από το Πρωτόδικο Δικαστήριο εισηγείται ότι η διαθέτιδα μπορούσε να διαβάσει γραπτό κείμενο.  Συνεπώς δεν τίθεται θέμα εφαρμογής οποιουδήποτε κανόνα περί αναγραφής επιβεβαίωσης ανάγνωσης του περιεχομένου της διαθήκης, επ΄ αυτής.  Ούτε ασφαλώς επρόκειτο περί ύποπτης διαθήκης, ως η εισήγηση των Εφεσειόντων, λόγω του τρόπου που επιλέγηκε να υπογράψει η διαθέτιδα τη διαθήκη της.  Εξηγήθηκαν ενώπιον του Πρωτόδικου Δικαστηρίου από τους μάρτυρες υπεράσπισης οι αναφερθέντες πιο πάνω λόγοι επιλογής αυτού του τρόπου και η « υπογραφή » της τέθηκε ενώπιον πιστοποιούσας υπαλλήλου σύμφωνα με την κείμενη νομοθεσία, η οποία την γνώριζε προσωπικά.  Συνεπώς δεν υπήρχε οτιδήποτε ενώπιον του Πρωτόδικου Δικαστηρίου ώστε αυτό να εξετάσει οτιδήποτε το «ύποπτο». Οι λόγοι Έφεσης 1 και 4 απορρίπτονται. Με τον πέμπτο (5 ο ) λόγο Έφεσης, προσβάλλεται ως εσφαλμένη η υπό του Πρωτόδικου Δικαστηρίου κατάληξη, ότι η απουσία από το εδώλιο του μάρτυρος, της δεύτερης επιβεβαιωτού μάρτυρος της διαθήκης δεν ήταν απαραίτητη και ότι το γεγονός αυτό δεν δημιουργεί υποψίες. Η άλλη πλευρά, εισηγήθηκε ότι η μη κλήση της δεύτερης επιβεβαιωτού μάρτυρας ήταν νομική επιλογή και στηρίζετο στο γεγονός ότι η μαρτυρία της ήταν αχρείαστη υπό τις περιστάσεις και εκ του περισσού.  Περαιτέρω, ότι η υπογραφή της δεύτερης επιβεβαιωτού μάρτυρας ανεγνωρίσθη από τους Μ.Υ.1 και Μ.Υ.3 ως η κα Νίκη Κωνσταντινίδου και αντιστρέφοντας την εισήγηση πρόβαλε το ερώτημα γιατί δεν την κάλεσε η πλευρά των Εφεσειόντων να καταθέσει. Το Πρωτόδικο Δικαστήριο αντιμετώπισε το θέμα ως ακολούθως: «..... Η απουσία από το εδώλιο του μάρτυρος της δεύτερης επιβεβαιωτή μάρτυρα στην διαθήκη κας Νίκης Κωνσταντινίδου ενόψει της νομολογίας που υπάρχει στο ζήτημα αυτό κρίνω ότι δεν ήταν απαραίτητη.....» Εξετάσαμε με προσοχή όλα όσα σχετικά τέθησαν ενώπιον μας και κρίνουμε ότι ούτε αυτός ο λόγος μπορεί να επιτύχει.  Δεδομένης της πλήρωσης των προϋποθέσεων που τίθενται εις το ’ρθρο 23 του ΚΕΦ. 195 που αφορούν την εγκυρότητα Διαθήκης και το τεκμήριο που δημιουργείται, υπέρ της ορθής εκτέλεσης της Διαθήκης με βάση την αρχή ο mnia praesumuntur vite esse acta , (όλα έχουν γίνει ορθά και νομότυπα) και το οποίο δεν ανετράπηκε στην παρούσα υπόθεση, η μη κλήση της άνω μάρτυρος δεν παρουσιάζει οποιοδήποτε πρόβλημα ή συνάγεται οποιοδήποτε ασφαλές συμπέρασμα προς όφελος των Εφεσειόντων, ούτε δημιουργεί οποιεσδήποτε υπόνοιες αναφορικά με το κύρος της διαθήκης.  Σημειώνεται ότι η  ως άνω δεύτερη μάρτυρας της διαθήκης, σύμφωνα με την δοθείσα μαρτυρία, είναι γνωστή δικηγόρος που ασκεί το επάγγελμα της εις Λάρνακα και συνεπώς εάν επιθυμούσαν οι Εφεσείοντες την παρουσία της στο Δικαστήριο δεν είχαν παρά να την καλέσουν (κλητεύσουν) προς τούτο. Με τον έβδομο (7 ο ) λόγο προσβάλλεται ως λανθασμένη η κρίση του Πρωτόδικου Δικαστηρίου ότι το βάρος της απόδειξης ότι η διαθέτιδα ήταν πνευματικά ανίκανη (στο Εφετήριο αναφέρεται «ικανή») εβάρυνε τους Εφεσείοντες/Ενάγοντες σε αντίθεση με τη νομική αρχή ότι σε ορισμένες περιπτώσεις το βάρος μετατίθεται επί των  ώμων της άλλης πλευράς να αποδείξει ότι η διαθέτιδα ήταν πνευματικά υγιής. Οι Εφεσείοντες στηρίζουν τον πιο πάνω λόγο στο ότι η διαθήκη στην όψη της ( on the face ) δεν είναι καταρτισμένη κανονικά και είναι ασυνήθης ( the form is irregular and unusual ) και αυτό διότι η υπογραφή της διαθέτιδας έγινε με το σημείο της (αποτύπωμα) και επίσης ότι δεν υπάρχει σ΄ αυτήν ο τύπος επιβεβαίωσης, ότι το περιεχόμενο της διαθήκης της ανεγνώσθη και έγινε κατανοητό από τη διαθέτιδα.  Επίσης, ισχυρίζονται ότι η διαθέτιδα έπασχε από μιας σοβαρής μορφής καρκίνου και μετά παρουσίασε άνοια και αρτηριοσκλήρωση και συνεπώς η πιο πάνω αρχή δεν έχει έρεισμα. Με όλο το σεβασμό προς τον ευπαίδευτο συνήγορο των Εφεσειόντων, όπως ήδη έχουμε προαναφέρει, η διαθέτιδα καθ'  όλους  τους ουσιώδεις χρόνους κρίθηκε πνευματικά υγιής.  Η ασθένεια του πολλαπλού μυελώματος, μορφή καρκίνου σύμφωνα με την αποδεκτή μαρτυρία ενώπιον του Πρωτόδικου Δικαστηρίου, είναι παθολογική ασθένεια μη επηρεάζουσα την πνευματική υγεία του ασθενούς. Όσον αφορά το υπόλοιπο μέρος της εισήγησης, επαναλαμβάνουμε ότι συμφωνούμε με το εύρημα του Πρωτόδικου Δικαστηρίου ότι « η επίδικη Διαθήκη στην όψη της φαίνεται ότι έχει καταρτιστεί δεόντως και νομότυπα. Υπάρχει μάλιστα  και ο σχετικός τύπος επιβεβαίωσης ( attestation clause ) της υπογραφής της διαθέτιδας από τους επιβεβαιωτές μάρτυρες  και από πιστοποιούσα υπάλληλο και οι υπογραφές επί αυτής είναι όπως προβλέπει ο νόμος. Κατ΄αυτόν τον τρόπο τυγχάνει πλήρους εφαρμογής το τεκμήριο της δέουσας κατάρτισης και κανονικότητας της διαθήκης.». Στο σύγγραμμα WILLIAMS ON WILLS, Fourth Edition, σελ . 85 κάτω από τον τίτλο « PRESUPTION OF DUE EXECUTION » διαβάζουμε τα ακόλουθα : « The Presumption .  If a will, on the face of it, appears to be duly executed, the presumption is in favour of due execution, applying the principle omnia praesumuntur rite esse acta.  The force of the presumption varies with the circumstances.  If the will is entirely regular in form, it is very strong, but if the form is irregular and unusual the maxim does not apply with the same force.  If the witnesses are entirely ignorant of the details of the execution the presumption is the same.  If they profess to remember and state that the will was not duly executed, and this negative evidence is not rebutted by showing that the witnesses are not to be credited, or, taking their statement of the facts, that their memories are defective, the will must be pronounced against.  The court does not require direct affirmative evidence of due execution. Attestation Clause . Where there is a proper attestation clause, even though the witnesses have no recollection of having witnessed the will , the presumption applies. In the absence of such a clause a will which on the face of it is duly executed is accepted, although no evidence is forthcoming.  Where there is such a clause, the court requires the strongest evidence before deciding that the will was not duly executed. Evidence Rebutting Presumption . This must be positive and reliable and the court must not give undue weight to the circumstances on which the presumption is founded and on the other hand must not lose sight of them.  The burden of proving due execution, whether by presumption or by positive evidence rests on the propounder. The direct evidence of other attesting witnesses unless discounted rebuts the presumption and the evidence of one of the witnesses has been held to do so.\" (Οι υπογραμμίσεις είναι δικές μας) Σε δική μας ελεύθερη μετάφραση: « Το τεκμήριο: Αν μια διαθήκη, στην όψη της, φαίνεται να έχει δεόντως καταρτισθεί, υπάρχει τεκμήριο υπέρ της δέουσας κατάρτισης, κατ' εφαρμογήν της αρχής omnia praesumuntur rite esse acta. Η δύναμη του τεκμηρίου ποικίλλει ανάλογα με την περίπτωση. Αν η διαθήκη συνάδει πλήρως με το τύπο, το τεκμήριο είναι πολύ δυνατό, αλλά αν είναι αντικανονική ή ασυνήθιστη, τότε η πιο πάνω αρχή δεν έχει εφαρμογή με την ίδια δύναμη. Αν οι μάρτυρες αγνοούν τελείως τις λεπτομέρειες κατάρτισης της διαθήκης, το τεκμήριο είναι το ίδιο. Αν όμως ισχυρίζονται ότι θυμούνται και δηλώνουν ότι η διαθήκη δεν έχει καταρτισθεί δεόντως, και αυτή η αρνητική μαρτυρία δεν αντικρουστεί με τρόπο που να δείχνει ότι οι μάρτυρες δεν πρέπει να γίνουν πιστευτοί ή δεχόμενοι τη δήλωση τους ως προς τα γεγονότα, ότι οι μνήμες τους είναι ελαττωματικές, τότε θα πρεπει να κηρυχθεί άκυρη η διαθήκη.  Το δικαστήριο δεν απαιτεί άμεση θετική μαρτυρία περί της δέουσας κατάρτισης. Τύπος Επιβεβαίωσης .  Όπου υπάρχει ένας κανονικός τύπος επιβεβαίωσης, και αν ακόμα οι μάρτυρες δεν έχουν καλή μνήμη ότι ήταν μάρτυρες στη διαθήκη, το τεκμήριο επίσης τυγχάνει εφαρμογής.  Στην απουσία τέτοιου τύπου επιβεβαίωσης, μια διαθήκη η οποία στην όψη της φαίνεται να έχει δεόντως καταρτισθεί γίνεται αποδεκτή, και αν ακόμα δεν υπάρχει μαρτυρία.  Όπου υπάρχει τέτοιος τύπος επιβεβαίωσης, το δικαστήριο απαιτεί την πιο δυνατή μαρτυρία προτού καταλήξει ότι η διαθήκη δεν έχει δεόντως καταρτισθεί. Μαρτυρία που να αντικρούει το τεκμήριο .  Αυτή πρέπει να είναι θετική και βάσιμη και το δικαστήριο δεν πρέπει να δίδει υπέρμετρη βαρύτητα στις περιστάσεις στις οποίες βασίζεται το τεκμήριο αλλά από την άλλη δεν πρέπει να τις αγνοεί τελείως.  Το βάρος απόδειξης της δέουσας κατάρτισης, είτε με βάση το τεκμήριο είτε με θετική μαρτυρία, είναι στον προβάλλοντα τη διαθήκη.  Η άμεση μαρτυρία των δύο επιβεβαιωτών μαρτύρων εκτός αν απορριφθεί, ανατρέπει το τεκμήριο και η μαρτυρία ενός από τους μάρτυρες  αποφασίστηκε ότι ήταν επίσης αρκετή.» (βλ. Γεωργία Π. Κάτζη διά του πληρεξουσίου αντιπροσώπου της Παναγιώτη Κάτζη κ.α. ν. Αλέξανδρου Πατσαλίδη εκτελεστή της Διαθήκης της αποβιωσάσης Θεοδούλας Σάββα Τσεντή (2007) 1 Α.Α.Δ. 958 ) Εις την παρούσα υπόθεση ουδέν αποδεκτό στοιχείο τέθηκε από τους Εφεσείοντες/Ενάγοντες που  να καταδεικνύει έστω και κατ΄ ελάχιστον ανικανότητα της διαθέτιδας ώστε να μετατεθεί το βάρος απόδειξης και συνεπώς το Πρωτόδικο Δικαστήριο ορθά ενήργησε στα περιστατικά της παρούσας υπόθεσης. Ο λόγος έφεσης αρ. 7 απορρίπτεται. Ο όγδοος (8 ος ) λόγος Έφεσης, επίσης θα πρέπει να απορριφθεί ως εντελώς αβάσιμος, καθότι στηρίζεται επί της υποθέσεως ότι θα έπρεπε να κριθεί από το Πρωτόδικο Δικαστήριο ότι τα συναφή με την υπογραφή και πιστοποίηση της Διαθήκης γεγονότα όπως και η πνευματική κατάσταση της διαθέτιδας ήταν ασυνήθιστα με αποτέλεσμα η Διαθήκη να θεωρείται ασυνήθιστη.  Το τι έχει αποφασίσει το Πρωτόδικο Δικαστήριο τα έχουμε αναφέρει νωρίτερα στην απόφαση μας και αυτά κρίθηκαν ορθά και συνεπώς δεν θα ήταν ορθό να εμπλακούμε σε θεωρητικές εξετάσεις του εγειρόμενου θέματος, το οποίο αφορά την έκταση εφαρμογής της αρχής ότι « αν μια διαθήκη στην όψη της φαίνεται να έχει δεόντως καταρτιστεί υπάρχει τεκμήριο υπέρ της δέουσας κατάρτισης» και συγκεκριμένα κατά πόσο η αρχή αυτή είναι απόλυτη και ανελαστική. Με τον τελευταίο λόγο Έφεσης (13 ος ) ως έχει αναφερθεί προσβάλλεται ως λανθασμένη η διαταγή του Πρωτόδικου Δικαστηρίου με την οποία επιβαρύνονται με τα έξοδα προσωπικά οι Εφεσείοντες/Ενάγοντες αντί αυτά να πληρωθούν από την περιουσία. Ο ευπαίδευτος συνήγορος για τους Εφεσείοντες υποστήριξε το λόγο αυτό προβάλλοντας ότι οι Εφεσείοντες προωθώντας πρωτόδικα την αγωγή δεν ενήργησαν κακόβουλα και επιπόλαια, χωρίς την ύπαρξη συζητήσιμης υπόθεσης.  Πρόσθετα αναφέρθηκε σε αριθμό ημερομηνιών κατά τις οποίες οι Εφεσίβλητοι/Εναγόμενοι ζήτησαν αναβολή ακολουθώντας με τον τρόπο αυτό μια αναβλητική πορεία στην εκδίκαση της υπόθεσης. Αντίθετη είναι η εισήγηση του ευπαίδευτου συνηγόρου για τους Εφεσίβλητους,  ο οποίος πρόβαλε ότι κανένας λόγος δεν συνέτρεχε ώστε το Πρωτόδικο Δικαστήριο να αποκλίνει από τον Κανόνα ότι τα έξοδα ακολουθούν το αποτέλεσμα, όμως στις διαθήκες μπορεί να δοθούν έξοδα από την περιουσία αν η αγωγή είναι εύλογη. Η επιδίκαση εξόδων, είναι  θέμα διακριτικής ευχέρειας του Δικαστηρίου και το Ανώτατο Δικαστήριο επεμβαίνει μόνο αν η εξουσία ασκήθηκε έκδηλα λανθασμένα ή με παράνομο τρόπο.  Στην παρούσα υπόθεση το Πρωτόδικο Δικαστήριο ακολούθησε τον Κανόνα ότι τα έξοδα ακολουθούν το αποτέλεσμα. Εξετάσαμε τα όσα μας υπέδειξε ο ευπαίδευτος συνήγορος των Εφεσειόντων και είναι η κρίση μας ότι η απόφαση του Πρωτόδικου Δικαστηρίου παρέμεινε μέσα στα πλαίσια της διακριτικής ευχέρειας του και δεν βλέπουμε λόγο να την μεταβάλουμε, λαμβάνοντας ιδιαίτερα υπόψιν ότι η προσαχθείσα μαρτυρία ενώπιον του Πρωτόδικου Δικαστηρίου από τους Εφεσείοντες/Ενάγοντες κρίθηκε κακόπιστη και αντιφατική, αξιολόγηση που επιβεβαιώθηκε και από μας. Ενόψει όλων των πιο πάνω λόγων η Έφεση απορρίπτεται με 2.500 έξοδα πλέον Φ.Π.Α.  εναντίον των Εφεσειόντων . Μ.Μ.ΝΙΚΟΛΑΤΟΣ, Π. Λ. ΠΑΡΠΑΡΙΝΟΣ, Δ. Α.Ρ. ΛΙΑΤΣΟΣ, Δ. /γκ"
  },
  {
    "filename": "1-201702-3-17PolAit.htm",
    "text": "ECLI:CY:AD:2017:D61 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Πολιτική Αίτηση Αρ. 3/2017) (Πολιτική Αίτηση Αρ. 3/2017) 23 Φεβρουαρίου 2017 [ΝΑΘΑΝΑΗΛ, Δ/στής] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ ΤΟΥ 1964 ΚΑΙ  ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ ΠΕΤΡΟΥ ΕΥΔΟΚΑ ΑΠΟ ΤΗΝ ΛΕΥΚΩΣΙΑ ΓΙΑ ΕΚΔΟΣΗ ΕΝΤΑΛΜΑΤΟΣ CERTIORARI ΜΕΤΑ ΑΠΟ ΑΔΕΙΑ ΠΟΥ ΔΟΘΗΚΕ ΤΗΝ 29/12/2016 ΣΤΗΝ ΠΟΛΙΤΙΚΗ ΕΦΕΣΗ ΜΕ ΑΡ. 219/2015 ΜΕΤΑ ΑΠΟ ΑΔΕΙΑ ΠΟΥ ΔΟΘΗΚΕ ΤΗΝ 29/12/2016 ΣΤΗΝ ΠΟΛΙΤΙΚΗ ΕΦΕΣΗ ΜΕ ΑΡ. 219/2015 (ΑΙΤΗΣΗ ΜΕ ΑΡ. 100/2015) ΚΑΙ  ΑΝΑΦΟΡΙΚΑ ΜΕ ΤΟ ΕΝΤΑΛΜΑ ΕΡΕΥΝΑΣ ΠΟΥ ΕΞΕΔΟΘΗ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΥΚΩΣΙΑΣ ΣΤΙΣ 13/7/2015 ΓΙΑ ΕΡΕΥΝΑ ΣΤΗΝ ΟΙΚΙΑ Η ΚΑΙ  ΥΠΟΣΤΑΤΙΚΟ ΤΟΥ ΑΙΤΗΤΗ, ΣΟΦΟΥΛΗ 16, ΔΙΑΜ. 206, ΛΕΥΚΩΣΙΑ ΑΝΑΦΟΡΙΚΑ ΜΕ ΤΟ ΕΝΤΑΛΜΑ ΕΡΕΥΝΑΣ ΠΟΥ ΕΞΕΔΟΘΗ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΥΚΩΣΙΑΣ ΣΤΙΣ 13/7/2015 ΓΙΑ ΕΡΕΥΝΑ ΣΤΗΝ ΟΙΚΙΑ Η ΚΑΙ  ΥΠΟΣΤΑΤΙΚΟ ΤΟΥ ΑΙΤΗΤΗ, ΣΟΦΟΥΛΗ 16, ΔΙΑΜ. 206, ΛΕΥΚΩΣΙΑ Αχ. Αιμιλιανίδης, για τον Αιτητή. Ο. Σοφοκλέους (κα), Δικηγόρος της Δημοκρατίας, για Γενικό Εισαγγελέα. Α Π Ο Φ Α Σ Η ΝΑΘΑΝΑΗΛ, Δ.: Η παρούσα αίτηση διά κλήσεως εισήχθηκε στο Ανώτατο Δικαστήριο μετά από άδεια που δόθηκε από την πλειοψηφία της Ολομέλειας στην Αναφορικά με την Αίτηση του Πέτρου Ευδόκα Αναφορικά με την Αίτηση του Πέτρου Ευδόκα , Πολ. Έφ. αρ. 219/2015, ημερ. 29.12.2016, ECLI:CY:AD:2016:A586 Πολ. Έφ. αρ. 219/2015, ημερ. 29.12.2016, ECLI:CY:AD:2016:A586 .  Με την κατάληξη της, η πλειοψηφία παραμέρισε την άρνηση του παρόντος Δικαστηρίου να παραχωρήσει άδεια για καταχώρηση αίτησης διά κλήσεως προς ακύρωση σχετικού εντάλματος έρευνας που είχε εκδοθεί από το Επαρχιακό Δικαστήριο Λευκωσίας στις 13.7.2015 για έρευνα στην οικία ή και υποστατικό του αιτητή.  Ένας ήταν ο λόγος χορήγησης της άδειας και αυτός ήταν η υπαγωγή της διάγνωσης της θεραπείας που επεδίωκε ο αιτητής στην αρχή της αναλογικότητας.  Η πλειοψηφία απέρριψε τους προηγούμενους τρεις λόγους έφεσης και δεν συζήτησε τον εναπομείναντα πέμπτο λόγο έφεσης. Τα γεγονότα τα οποία οδήγησαν στην καταχώρηση της προηγηθείσας Πολιτικής Αίτησης αρ. 100/2015, αναφέρονται στην απόφαση που εξέδωσε το παρόν Δικαστήριο στις 22.7.2015, ECLI:CY:AD:2015:D533 Πολιτικής Αίτησης αρ. 100/2015, αναφέρονται στην απόφαση που εξέδωσε το παρόν Δικαστήριο στις 22.7.2015, ECLI:CY:AD:2015:D533 και επαναλαμβάνονται στη συνέχεια χάριν κατανόησης του ιστορικού. Ο  αιτητής δημοσίευσε ή ανήρτησε στις 11.7.2015 σε ιστοσελίδα μια ανακοίνωση που φέρεται να προερχόταν από τον Υπουργό Υγείας, ότι η παραίτηση του οφειλόταν στη διαφωνία του με την κυβερνητική πολιτική για την κάνναβη και συγκεκριμένα λόγω άρνησης χρήσης της κάνναβης για φαρμακευτικούς σκοπούς από ασθενείς.  Το δημοσίευμα είχε ακολουθήσει την υπό ημερομηνίας 9.7.2015 παραίτηση του Υπουργού Υγείας για προσωπικούς λόγους με περιεχόμενο το οποίο δημοσιεύθηκε σε ιστοσελίδες και σε δημοσιογραφικά έντυπα. Στις 13.7.2015, ο αστυφύλακας 4855 Σάββας Συμεού από το Γραφείο Καταπολέμησης Ηλεκτρονικού Εγκλήματος του Αρχηγείου Αστυνομίας, ζήτησε από το Επαρχιακό Δικαστήριο Λευκωσίας, στο πλαίσιο διερεύνησης υπόθεσης που αφορούσε τα αδικήματα της πλαστογραφίας, του καταρτισμού πλαστού εγγράφου και της κυκλοφορίας πλαστού εγγράφου που κατ΄ ισχυρισμόν είχαν διαπραχθεί στις 11.7.2015, όπως εκδοθεί ένταλμα έρευνας της κατοικίας και υποστατικών του αιτητή που συγκεκριμενοποιούντο, «.. με σκοπό τον εντοπισμό και κατάσχεση ηλεκτρονικού(ων) υπολογιστή(ων) ή και άλλων μέσων αποθήκευσης ηλεκτρονικών δεδομένων που δυνατό να χρησιμοποιήθηκαν για τη διάπραξη των πιο πάνω αδικημάτων.» . Στην ένορκη δήλωση του, ο αστυφύλακας ανέφερε ότι ο Υπουργός Υγείας Φίλιππος Πατσαλή είχε ενημερωθεί από γνωστούς και δημοσιογράφους ότι σε συγκεκριμένη ιστοσελίδα αναρτήθηκε δημοσίευμα με τίτλο «Παραιτείται ο Υπουργός Υγείας λόγω της κάνναβης», για το οποίο και εξέφρασε παράπονο στην αστυνομία καταγγέλλοντας το γεγονός εφόσον όντως ο Υπουργός είχε υποβάλει την παραίτηση του, αλλά ουδεμία σχέση είχαν οι πραγματικοί λόγοι παραίτησης με την επιστολή που δημοσιεύθηκε στην ιστοσελίδα. Πρόσθεσε ότι ουδέποτε ετοίμασε τέτοια επιστολή το περιεχόμενο της οποίας ήταν ψευδές.  Διαπιστώθηκε από τις εξετάσεις της αστυνομίας, όπως ανέφερε ο ενόρκως δηλών αστυφύλακας, ότι είχε δημοσιευθεί από τον αιτητή η εν λόγω επιστολή, διαχειριστής δε της σελίδας από τις διαδικτυακές εξετάσεις, φερόταν να ήταν ο αιτητής. Το Επαρχιακό Δικαστήριο Λευκωσίας εξέδωσε το ένταλμα στις 13.7.2015, ώρα 12.10 μ.μ.  Με το ένταλμα εξουσιοδοτήθηκε η αστυνομία να εισέλθει στην προαναφερόμενη κατοικία και υποστατικά του αιτητή στη συγκεκριμένη διεύθυνση που εκεί καταγράφεται μεταξύ των ωρών 8.00 και 19.00 και με επιμέλεια να προβεί σε έρευνα στους εκεί υπάρχοντες ηλεκτρονικούς υπολογιστές και άλλα μέσα αποθήκευσης ηλεκτρονικών δεδομένων και να τα κατάσχει.  Εναντίον αυτής της έκδοσης του εντάλματος έρευνας εισήχθηκε η αίτηση αρ. 100/2015. Η Ολομέλεια ομόφωνα απέρριψε τους δύο πρώτους λόγους έφεσης με αναφορά στην υπόθεση Έκτορας Μαρκίδης , Πολ. Έφ. αρ. 514/2012, ημερ. 2.4.2014, ECLI:CY:AD:2014:A238 Πολ. Έφ. αρ. 514/2012, ημερ. 2.4.2014, ECLI:CY:AD:2014:A238 , στη βάση της οποίας κρίθηκε ότι από τη στιγμή που ο πρώην Υπουργός υπέβαλε παράπονο για το δημοσίευμα, ήταν υποχρεωμένη η αστυνομία να το διερευνήσει, η δε ηλεκτρονική μορφή του δημοσιεύματος «... επέβαλλε διαδικτυακές εξετάσεις στον προσδιοριστέο ιστότοπο και αυτές οδήγησαν στον διαχειριστή της προσδιοριστέας σελίδας, τον εφεσείοντα.» .  Κρίθηκε από την Ολομέλεια ότι τα δεδομένα αποτελούσαν ικανοποιητικό υπόβαθρο για την υποβολή του αιτήματος για έκδοση του εντάλματος έρευνας, το δε εκδοθέν ένταλμα από το Επαρχιακό Δικαστήριο Λευκωσίας, ημερ. 13.7.2015, όχι μόνο αναφερόταν στα αναγκαία στοιχεία αλλά κατέγραψε και την ικανοποίηση του εκδόσαντος Δικαστή ως προς την ανάγκη έκδοσης του αμφισβητούμενου διατάγματος. Ομόφωνα επίσης απερρίφθη και ο τρίτος λόγος έφεσης ως προς την παράλειψη εκ μέρους του αστυνομικού οργάνου να προβεί σε πλήρη αποκάλυψη σημαντικών γεγονότων, όπως ότι ο εφεσείων .  Η Ολομέλεια δέχθηκε την πρωτόδικη θέση ότι το γεγονός αυτό δεν σχετιζόταν με το αδίκημα, ούτε αλλοίωνε ή προσέθετε οτιδήποτε στο έργο που είχε να επιτελέσει το Επαρχιακό Δικαστήριο. Εκεί που υπήρξε διαφωνία στην Ολομέλεια ήταν αναφορικά με την εξέταση του τέταρτου λόγου έφεσης, της παραβίασης της αρχής της αναλογικότητας.  Η πλειοψηφία τοποθετήθηκε στο ζήτημα ως εξής: «Στη βάση των πιο πάνω αυθεντιών δεν υπάρχει απαγόρευση για τις ανακριτικές αρχές να λαμβάνουν, στο πλαίσιο των αστυνομικών ερευνών, αριθμό εγγράφων, ή πραγμάτων ώστε να γίνεται ο αναγκαίος διαχωρισμός, των μη αναγκαίων, σε μεταγενέστερο στάδιο.  Ούτε και αμφισβητείται η ευρεία διακριτική ευχέρεια του Δικαστηρίου να παραχωρήσει ή μη το διάταγμα στη βάση των όσων στοιχείων τέθηκαν ενώπιον του ενόρκως.  (’ρθρο 27 του Κεφ. 155).  Σε κάθε, όμως, τέτοια περίπτωση, και ιδιαίτερα στην υπό κρίση περίπτωση όπου επρόκειτο να αναζητηθεί ένα και μόνο δημοσίευμα, το οποίο αναρτήθηκε σε συγκεκριμένο ιστότοπο, που ο συντάκτης των σχολίων φέρετο να ήταν ο εφεσείων, το Δικαστήριο, κατά την άσκηση της διακριτικής του ευχέρειας, θα πρέπει να έχει κατά νου και την αρχή της αναλογικότητας ώστε να ζυγίσει και να προστατεύσει αντίθετα συμφέροντα:  Προστασία της ιδιωτικής ζωής του εφεσείοντα και του δημόσιου συμφέροντος.  Σε αυτή την παράμετρο εντοπίζεται και η λανθασμένη, κατά την άποψη μας, προσέγγιση του Δικαστηρίου να απορρίψει το αίτημα για παροχή αδείας, εφόσον τα ενώπιον του τεθέντα στοιχεία εκ μέρους του εφεσείοντα θεμελίωναν, εκ πρώτης όψεως, συζητήσιμο θέμα υπέρβασης της δικαιοδοσίας του Δικαστηρίου ή ενδεχόμενης παραβίασης του άρθρου 8 της Σύμβασης Ανθρωπίνων Δικαιωμάτων και της αρχής της αναλογικότητας.» Με επιτυχή την κατάληξη του λόγου αυτού, δεν εξετάστηκε από την Ολομέλεια ο πέμπτος λόγος έφεσης για την κατ΄ ισχυρισμόν παραβίαση του ’ρθρου 17 του Συντάγματος. Στη βάση των πιο πάνω δεδομένων και εξελίξεων είναι που εισήχθηκε η υπό κρίση αίτηση διά κλήσεως με το συνήγορο του αιτητή να περιορίζει, και ορθά βεβαίως, την αίτηση του σε ό,τι η Ολομέλεια κατά πλειοψηφία θεώρησε ότι υπήρχε συζητήσιμο θέμα. Η ανάπτυξη του λόγου αυτού από το συνήγορο δεν προσέθεσε στην ουσία οποιαδήποτε νέα επιχειρηματολογία ούτε και αναφέρθηκαν άλλες συγκεκριμένες αυθεντίες επί του ζητήματος.  Η εστίαση της επιχειρηματολογίας αφορούσε στο δεδομένο ότι επί μονομερούς αιτήσεως που η αστυνομία υποβάλλει στο Επαρχιακό Δικαστήριο καθηκόντως προς έκδοση εντάλματος έρευνας, το Δικαστήριο ενεργεί ως θεματοφύλακας του πολίτη.  Ο επηρεαζόμενος πολίτης της Δημοκρατίας από τη μονομερή ενέργεια της αστυνομίας θα πρέπει να εμπιστεύεται τα Δικαστήρια ότι θα ενεργήσουν προστατευτικά έχοντας κατά νουν την αρχή της αναλογικότητας ώστε να μην είναι δυνατή η επέμβαση και η επεξεργασία των δεδομένων που περιέχονται σε ηλεκτρονικό υπολογιστή πέραν του απολύτως αναγκαίου.  Ο αιτητής, όπως και κάθε άλλος πολίτης, έχει όλη του την αλληλογραφία περιλαμβανομένων και θεμάτων αυστηρά ιδιωτικής φύσεως μέσα στο ηλεκτρονικό του αρχείο.  Αν δεν τίθενται όροι στο εκδιδόμενο διάταγμα έρευνας, η αστυνομία δυνατόν στην άγνοια του αιτητή και όποιου πολίτη της Δημοκρατίας να διεξέλθει όλο το ηλεκτρονικό αρχείο, την αλληλογραφία και τα άλλα προσωπικά δεδομένα, ενώ εκείνο που αναζητά είναι ένα συγκεκριμένο έγγραφο.  Εγείρεται επομένως ζήτημα εμπιστοσύνης και εδώ είναι που παραβιάζεται η αρχή της αναλογικότητας διότι το Δικαστήριο θα έπρεπε να θέσει όρο ο οποίος θα περιόριζε την έρευνα στο ζητούμενο έγγραφο και μόνο, και αυτό θα ήταν ικανοποιητικό για τον ίδιο προς διασφάλιση της πιο πάνω αρχής.  Δεν είναι αρκετό, κατά το συνήγορο, να λέγεται ότι είναι αυτονόητο ότι η αστυνομία θα αναζητήσει και θα λάβει το έγγραφο εκείνο το οποίο επεδίωξε να ανακτήσει μέσω της αίτησης στο Επαρχιακό Δικαστήριο. Από πλευράς της Δημοκρατίας τονίστηκε ότι όταν ένας πολίτης είναι ύποπτος για κάποιο φερόμενο αδίκημα, η αστυνομία έχοντας ως ρόλο της να προστατεύει τους πολίτες γενικά, οφείλει να ενεργεί κατά τρόπο που από τη μια να δύναται να προχωρήσει στη διερεύνηση του κατ΄ ισχυρισμόν διαπραχθέντος αδικήματος ώστε να εντοπίσει τον ύποπτο, τα στοιχεία και δεδομένα που περιβάλλουν και ενδεχομένως στοιχειοθετούν το φερόμενο αδίκημα και από την άλλη οφείλει να προστατεύει τον πολίτη που έχει παράπονο από τη συμπεριφορά του υπόπτου ατόμου.  Οποιοιδήποτε όροι περιοριστικοί τεθούν σε ένα ένταλμα έρευνας, περιορίζουν αχρείαστα το ρόλο της αστυνομίας.  Η αστυνομία γενικώς πρέπει να περιβάλλεται με εμπιστοσύνη και να θεωρείται ότι ενεργεί ορθά, αμερόληπτα και προς όφελος όλων των πολιτών.  Τυχόν ένθεση περιοριστικών όρων σε ένα ένταλμα θα εγείρει και πάλι το ζήτημα του τρόπου με τον οποίο θα πρέπει να εξετάζεται η αποτελεσματικότητα της συμμόρφωσης της αστυνομίας με τον όρο.  Έτσι θα διαιωνίζεται το πρόβλημα του ελέγχου του όρου ή όρων που τίθενται και επομένως το πρόβλημα δεν επιλύεται. Στη βάση των ανωτέρω το μόνο θέμα που παρέμεινε στην ουσία να εξεταστεί στην παρούσα φάση της διαδικασίας είναι κατά πόσο η έκδοση του εντάλματος έρευνας από το Επαρχιακό Δικαστήριο Λευκωσίας ήταν αντίθετη με την αρχή της αναλογικότητας.  Η Ολομέλεια θεώρησε στην απόφαση της ότι υπήρχε ως προς το ζήτημα αυτό συζητήσιμη υπόθεση.  Εξετάζοντας, επομένως, επί της ουσίας το θέμα της ενδεχόμενης εμπλοκής και παραβίασης της αρχής της αναλογικότητας θα πρέπει να λεχθούν τα εξής:  Η αρχή της αναλογικότητας έχει αναγνωριστεί μέσα από τη νομολογία και ιδιαίτερα αυτή του ΕΔΑΔ, ότι είναι ένας παράγων που λαμβάνεται υπόψη κατά την εξέταση του ερωτήματος κατά πόσο υπήρξε επέμβαση σε ανθρώπινο δικαίωμα που κατοχυρώνεται από την Ευρωπαϊκή Σύμβαση.  Όπως διασαφηνίζεται στη νομολογία, πρόκειται για μια εξισορροπητική άσκηση και στάθμιση των διαφόρων παραγόντων που μπορούν να επηρεάσουν το ζήτημα, πρόκειται δε για μια δύσκολη άσκηση.  Όπως αναφέρεται στο σύγγραμμα των Harris , O ' Boyle & Warbrick : \" Law of the European Convention on Human Rights \" 2 η έκδ. σελ. 358359, το ΕΔΑΔ, ακριβώς επειδή η στάθμιση αυτή είναι δυσχερής, κλίνει υπέρ του κράτους, αλλά, από την άλλη, η έκδηλη παραβίαση της αναλογικότητας οδηγεί το ΕΔΑΔ σε εύρημα ότι το μέτρο της απαγόρευσης που τέθηκε στη συγκεκριμένη υπόθεση δεν ήταν αναγκαίο.  Το ΕΔΑΔ δέχεται ότι όπου υπάρχει μια διαζευκτική και λιγότερο επαχθής λύση προς προστασία του δημοσίου συμφέροντος έναντι της επέμβασης στην ατομική ελευθερία, τότε πιθανό να  υπάρχει παραβίαση αν αυτή η εναλλακτική μέθοδος δεν ακολουθηθεί.  Στις  υποθέσεις Campbell v . U . K . A 233 (1992), 15 EHRR 137 παρ. 62 και Marckx v . Belgium A 31 (1979) 2 EHRR 330 παρ. 40 PC , το ΕΔΑΔ δέχθηκε ότι το δικαίωμα της κυβέρνησης να ανοίγει και να εξετάζει εισερχόμενη αλληλογραφία καταδίκων που προερχόταν από την Ευρωπαϊκή Επιτροπή για να διασφαλίσει ότι η αλληλογραφία αυτή δεν ήταν πλαστή ή παραποιημένη, ήταν υπερβολικό μέτρο υπό τις συνθήκες με συνεπακόλουθο η επέμβαση στην αλληλογραφία να ήταν αδικαιολόγητη, υπό το φως του ότι μια λιγότερη επαχθής λύση θα ήταν να ανοίγεται η αλληλογραφία στην παρουσία του καταδικασθέντος, λύση η οποία θα ικανοποιούσε την αρχή της αναλογικότητας.  Το κράτος δεν δικαιούται να επιλέξει, μεταξύ διαφόρων επιλογών, εκείνη τη μεθοδολογία που επεμβαίνει στα δικαιώματα του πολίτη. Θεωρείται επίσης ότι υπάρχει παραβίαση της αρχής της αναλογικότητας όπου στα δικαιώματα του πολίτη υπάρχει άσκοπη επέμβαση όπως, για παράδειγμα, όπου το αντικείμενο της επέμβασης δεν μπορεί να επιτευχθεί με τον τρόπο που έχει καθοριστεί.  Πρόσθετα, η αρχή της αναλογικότητας δεν ικανοποιείται όταν το κράτος δεν παρουσιάζει μαρτυρία για να δείξει την πιεστική ανάγκη που υπήρχε στη συγκεκριμένη  υπόθεση.  Όπως αναφέρουν οι συγγραφείς του πιο πάνω συγγράμματος, η γλώσσα που χρησιμοποιείται από το ΕΔΑΔ είναι διάχυτη και δεν υπάρχει ακριβής επιστημονική μέθοδος με την οποία εξετάζονται τα ζητήματα αναλογικότητας.  Το ΕΔΑΔ ομιλεί για « fair balance » μεταξύ της απόλαυσης των ανθρωπίνων δικαιωμάτων και της διασφάλισης άλλων δικαιωμάτων  που κατοχυρώνονται από τη Σύμβαση. Στο σύγγραμμα των Jacobs, White & Ovey: \"The European Convention on Human Rights\" 5 η έκδ . σελ . 325 κ . ε ., γίνεται διάκριση μεταξύ του λεγόμενου «margin of appreciation doctrine» και του «doctrine of proportionality». Το πρώτο θεωρείται ότι σχετίζεται με τη νομιμότητα του σκοπού της επέμβασης και κυρίως αναφέρεται σε ό,τι θεωρείται ως « pressing social need », (κυρίως σε υποθέσεις οικονομικής φύσεως), ενώ το δεύτερο σχετίζεται με τα μέσα τα οποία χρησιμοποιούνται για επίτευξη του σκοπού.  Στις σελ. 312 κ.ε., αναφέρεται η νομολογία του ΕΔΑΔ σε σχέση με την επέμβαση σε δικαιώματα με την αναγνώριση ότι η επέμβαση είναι δυνατή όταν ( i ) υπάρχει νομική βάση στο εθνικό δίκαιο που να την δικαιολογεί, ( ii ) η νομική βάση αυτή πρέπει να είναι γνωστή και ( iii ) πρέπει ο νόμος να είναι δομημένος κατά τέτοιο τρόπο ώστε ένα πρόσωπο να γνωρίζει σε εύλογο βαθμό ποιες είναι οι συνέπειες που μπορεί να προκύψουν από δικές του ενέργειες. Κατά τα άλλα, η νομολογία του ΕΔΑΔ σε σχέση με την επέμβαση στο δικαίωμα της ιδιωτικής ζωής και της αλληλογραφίας στο οποίο επεμβαίνει ένταλμα έρευνας, σχετίζεται κατά κύριο λόγο με υποθέσεις δικηγόρων και δικηγορικών γραφείων.  Στην υπόθεση Wieser and Bicos Beteiligungen GmbH v. Austria , Application no. 74336/01, ημερ . 16.1.2008, είχε εκδοθεί ένταλμα έρευνας και κατακράτησης εγγράφων και πληροφοριών που αφορούσαν εταιρεία, η έδρα της οποίας ήταν στο γραφείο δικηγόρου.  Υπήρχαν στη ποινική δικονομία της Αυστρίας ειδικές ρυθμίσεις σε σχέσεις με τον τρόπο έρευνας και συλλογής στοιχείων, αλλά το ΕΔΑΔ παρόλο ότι βρήκε ότι το ένταλμα έρευνας είχε εκδοθεί στη βάση εύλογης υποψίας και ότι περιοριζόταν ευλόγως στα έγγραφα ή στοιχεία που σχετίζονταν με οποιαδήποτε εμπορικά έγγραφα της επιχείρησης που αφορούσαν επαφές με τους υπόπτους, ο τρόπος με τον οποίο έγινε στην πράξη η έρευνα και η συλλογή των στοιχείων δεν ήταν συμβατός με τις δικονομικές ασφαλιστικές δικλείδες που προνοούσε ο Αυστριακός Νόμος, ώστε να διασφαλιζόταν ότι δεν θα γινόταν επέμβαση κατ΄ αυθαίρετο τρόπο στο δικηγορικό απόρρητο και το δικαίωμα του δικηγόρου να διατηρεί τα επαγγελματικά του μυστικά. Στην υπόθεση Copland n. United Kingdom , Application  no. 62617/2000, ημερ . Stefanov v . Bulgaria , Application no . 65755/01, ημερ. 22.8.2008, ο αιτητής δικηγόρος παραπονέθηκε για την επέμβαση της αστυνομίας στους ηλεκτρονικούς υπολογιστές και το ηλεκτρονικό του αρχείο.  Θεωρήθηκε ότι υπήρχε υπερβολικό εύρος στο ένταλμα έρευνας που εκδόθηκε από το Δικαστήριο, το οποίο δεν προνόησε για τη διασφάλιση του δικηγορικού απορρήτου με αποτέλεσμα κατά την εκτέλεση του εντάλματος, η αστυνομία να απομακρύνει ολόκληρο τον ηλεκτρονικό υπολογιστή και τα παρεπόμενα του από το γραφείο του δικηγόρου ώστε να θεωρείτο, κατά την απόφαση Niemietz v . Germany , ημερ. 16.12.1992, Series A no . 251B , ως δυσανάλογο μέτρο υπό τις περιστάσεις. Στη βάση λοιπόν των ανωτέρω νομολογιακών αρχών, είναι πρόδηλο ότι η αρχή της αναλογικότητας παραπέμπει σε μια νοητική και κατά περίπτωση άσκηση στάθμισης κριτηρίων και παραγόντων.  Ως αρχή παραμένει στη σφαίρα της  θεωρίας με την εφαρμογή της να ποικίλει ανάλογα με τις περιστάσεις της υπόθεσης.  Το δυσανάλογο του μέτρου εξαρτάται από την εθνική νομοθεσία και τις πρόνοιες της, την τήρηση της στα δεδομένα της υπόθεσης και τις τυχόν εναλλακτικές επιλογές.  Αναμφίβολα πρέπει να τίθενται όρια στο εύρος της έννοιας της αρχής της αναλογικότητας ώστε να μην υπάρχει κατάχρηση από την εν πράξει θεμελίωση της. Η Ολομέλεια στην απόφαση της αποδέχθηκε ότι το άρθρο 27 του περί Ποινικής Δικονομίας Νόμου Κεφ. 155 περί Ποινικής Δικονομίας Νόμου Κεφ. 155 , δεν επιβάλλει υποχρέωση στο Δικαστήριο κατά την έκδοση του εντάλματος έρευνας να θέσει οποιουσδήποτε όρους ή ασφαλιστικές δικλείδες που να προστατεύουν τον ύποπτο ή το  υπό διερεύνηση άτομο σε σχέση με το ηλεκτρονικό ταχυδρομείο και των υπολοίπων προσωπικών του στοιχείων.  Ούτε υπάρχει απαγόρευση στη βάση των αυθεντιών που μνημόνευσε η Ολομέλεια ( Golovan v . Ukraine , Application No . 41716/2005, ημερ. 5.7.2012 και Robathin v . Austria , Application No . 30457/2006, ημερ. 3.7.2012), για τις ανακριτικές αρχές να λαμβάνουν στο πλαίσιο των αστυνομικών ερευνών, έγγραφα ή εμπράγματο υλικό ώστε να γίνεται ο αναγκαίος διαχωρισμός σε μεταγενέστερο στάδιο.  Ούτε και αμφισβητείται η ευρεία εξουσία ενός Δικαστηρίου να παραχωρεί ή όχι το διάταγμα στη βάση των προϋποθέσεων και των δεδομένων να τίθενται ενώπιον του από τις αστυνομικές αρχές. Παρατηρείται ότι στις περιπτώσεις των υποθέσεων που ήχθησαν ενώπιον του ΕΔΑΔ, και αναφέρθηκαν ανωτέρω, η αρχή της αναλογικότητας έτυχε εφαρμογής  υπό το φως και των όσων εκ των υστέρων κατά την εκτέλεση του εντάλματος έρευνας συνέβησαν στην πράξη.  Η υπερβολική διάρκεια της έρευνας ή η συλλογή στοιχείων, αρχείων και δεδομένων μη αναγκαίων, λειτούργησε, εκ των  υστέρων όμως, ως στοιχειοθέτηση της παραβίασης της αρχής της αναλογικότητας.  Στην υπό κρίση περίπτωση, ο συνήγορος του αιτητή εναντιώθηκε στα όσα στην ένσταση της Δημοκρατίας αναφέρθηκαν ως προς τα γεγονότα που ακολούθησαν της έκδοσης του εντάλματος έρευνας και συνέβησαν στην πράξη κατά την εκτέλεση του, ως εκ των υστέρων γεγονότα που δεν μπορούν να έχουν επίπτωση στο νομότυπο ή μη της Δικαστικής ενέργειας έκδοσης του εντάλματος.  Αυτό είναι ορθό εφόσον για σκοπούς της παρούσας διαδικασίας, της προνομιακής, υπενθυμίζεται, δικαιοδοσίας του Ανωτάτου Δικαστηρίου, έχουν σημασία μόνο τα γεγονότα που τέθηκαν ενώπιον του Δικαστηρίου.  Η νομολογία του ΕΔΑΔ, κατά συνέπεια, πρέπει να διαβάζεται και υπό αυτή την επιφύλαξη ή παράμετρο. Εξετάζοντας εκ νέου τα δεδομένα, δεν μπορεί να θεωρηθεί ότι υπήρξε οποιαδήποτε παραβίαση της αρχής της αναλογικότητας.  Νομική υποχρέωση ένθεσης οποιουδήποτε όρου δεν υπάρχει εκ του Νόμου.  Ούτε η νομολογία του Ανωτάτου Δικαστηρίου έχει μέχρι στιγμής θέσει τέτοια υποχρέωση.  Υποχρέωση που δύσκολο θα ήταν εν πάση περιπτώσει να εφαρμοστεί, ενόψει των πολλών διαφορετικών υποθέσεων που άγονται ενώπιον Δικαστηρίου για έκδοση ενταλμάτων έρευνας σε οικίες και υποστατικά.  Τα περιστατικά και τα δεδομένα κάθε υπόθεσης δεν μπορούν εκ των προτέρων να ταξινομηθούν, ούτε μπορεί να υπάρχει στερεότυπη λεκτική ορολογία ως προς οποιουσδήποτε όρους. Ο αιτητής δεν είχε στην αρχική αίτηση του υπ΄ αρ. 100/2015, το περιεχόμενο της οποίας επαναλαμβάνει και υιοθετεί και τώρα, επικαλεσθεί οποιοδήποτε επαγγελματικό απόρρητο ώστε να ισχύουν, κατ΄ αναλογία, οι υποθέσεις του ΕΔΑΔ που αφορούν το δικηγορικό απόρρητο, επέμβαση στο οποίο θεωρήθηκε δυσανάλογο μέτρο.  Σύμφωνα με την ένορκη του δήλωση, οι αιτητής είναι βιολόγος και φυσικός θεραπευτής με επανειλημμένες δημόσιες παρεμβάσεις και αρθρογραφία για τη φαρμακευτική χρήση της κάνναβης και με κριτική στους δημόσιους φορείς, περιλαμβανομένου και του Υπουργού Υγείας, ως προς την άρνηση τους να χορηγήσουν άδεια για χρήση της σε ασθενείς.  Επικαλείται το εν γένει δικαίωμα στην ιδιωτική ζωή και το περιεχόμενο της αλληλογραφίας ως στοιχείο που έπρεπε να αποτελέσει το  υπόβαθρο για την ένθεση όρου ή όρων στο εκδοθέν ένταλμα. Από τη στιγμή όμως που ένας πολίτης της Δημοκρατίας, όπως ο αιτητής, αποφασίζει να ασχοληθεί διαδικτυακά με ζήτημα που τον ενδιαφέρει, υπόκειται και στις επιπτώσεις του Νόμου.  Το κατώτερο Δικαστήριο ενήργησε στο πλαίσιο της νομιμότητας και η μη ένθεση  οιουδήποτε ιδιαίτερου όρου στο ένταλμα έρευνας, που εν πάση περιπτώσει δεν επιβάλλεται, ούτε προνοείται νομοθετικά, δεν έχει στις περιστάσεις παραβιάσει την αρχή της αναλογικότητας, η οποία πρέπει να οριοθετείται εντός λογικών και όχι ακραίων ορίων.  Το ένταλμα εκδόθηκε σε συνάρτηση με διερευνώμενα συγκεκριμένα ποινικά αδικήματα ώστε η κατάσχεση οποιουδήποτε υπολογιστή να είχε συνάρτηση μόνο προς αυτά.  Το Δικαστήριο ενήργησε στη βάση νομοθεσίας, γνωστής και δημοσιευμένης και πρόσωπο που ενεργεί κατ΄ αντίθεση προς αυτή, αντιλαμβάνεται, σε εύλογο βαθμό, ότι υπάρχουν συνέπειες. Η Αστυνομία πρέπει να θεωρείται ότι θα ενεργούσε εντός των ορίων της εξουσιοδότησης της και δεν θα επενέβαινε με οποιοδήποτε τρόπο στα υπόλοιπα δεδομένα.  Η νομολογία, όπως αναφέρθηκε ήδη, επιτρέπει τον εκ των υστέρων αναγκαίο διαχωρισμό των εγγράφων.  Αν υπήρχε αχρείαστη ή κακόπιστη επέμβαση, η Αστυνομία θα ήταν  υπόλογη στον αιτητή.  Δυνατόν να τίθετο όρος ότι μόνο αυτό το έγγραφο θα εντοπιζόταν, αλλά όντως ήταν αυτονόητο αυτό.  ’λλωστε και όρος να τίθετο, και πάλι κατά τον έλεγχο, η Αστυνομία θα μπορούσε να  υπερβεί την εξουσιοδότηση της ακόμη και καλόπιστα, εφόσον κατά την αναζήτηση του εγγράφου δυνατόν να «ανοίξει», άλλα δεδομένα, φακέλους ή αρχεία που φυλάσσονται στον υπολογιστή.  Αν ο νομοθέτης θέλει να θέσει ασφαλιστικές δικλείδες στην έκδοση τέτοιων ενταλμάτων δύναται να το πράξει, αλλά η μη ένθεση όρου ή όρων από το Δικαστήριο, δεν καθιστά το ένταλμα μη νόμιμο.  Στην εξισορρόπηση των παραγόντων που λαμβάνονται υπόψη, βαρύνει η διερεύνηση φερομένων αδικημάτων μετά από παράπονο. Ως προς το ’ρθρο 17 του Συντάγματος, αυτό δεν συζητήθηκε πλέον από τον αιτητή και θεωρείται ότι εγκατελείφθη. Η αίτηση συνεπώς απορρίπτεται με έξοδα εναντίον του αιτητή και υπέρ της Δημοκρατίας, όπως θα υπολογιστούν από τον Πρωτοκολλητή και εγκριθούν από το Δικαστήριο. Στ. Ναθαναήλ, Δ. /ΕΘ"
  },
  {
    "filename": "1-201702-372-15ait221116.htm",
    "text": "ECLI:CY:AD:2017:A47 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Εφεση Αρ. 372/2015 ) 15 Φεβρουαρίου, 201 7 [ΝΙΚΟΛΑΤΟΣ, Π, ΠΑΡΠΑΡΙΝΟΣ, ΛΙΑΤΣΟΣ,  Δ/ΣΤΕΣ] DEMETRIADES GROUP OF COMPANIES LIMITED, Εφεσείοντες, ν. APM ITALIAN TYPE ICECREAM LIMITED, Εφεσιβλήτων. _ _ _ _ _ _ ΑΙΤΗΣΗ ΓΙΑ ΑΝΑΣΤΟΛΗ ΕΚΤΕΛΕΣΗΣ ΑΠΟΦΑΣΗΣ ΑΙΤΗΣΗ ΓΙΑ ΑΝΑΣΤΟΛΗ ΕΚΤΕΛΕΣΗΣ ΑΠΟΦΑΣΗΣ ΗΜΕΡ. 22.11.2016 _ _ _ _ _ _ Ε. Ιωάννου (κα), για τους ΕφεσείοντεςΑιτητές. Α. Αβραάμ, για τους ΕφεσίβλητουςΚαθ΄ ων η αίτηση. _ _ _ _ _ _ ΝΙΚΟΛΑΤΟΣ, Π. : Η ομόφωνη απόφαση του Δικαστηρίου θα δοθεί από τον Λιάτσο, Δ. ­ ­­ _ _ _ _ _ _ Α Π Ο Φ Α Σ Η ΛΙΑΤΣΟΣ, Δ.: Στα πλαίσια της αγωγής 1221/2010, το Επαρχιακό Δικαστήριο Λεμεσού, με απόφασή του ημερομηνίας 8.10.2015, επιδίκασε προς όφελος των Εφεσειόντων/Εναγόντων/Αιτητών (οι οποίοι θα αναφέρονται στη συνέχεια ως οι Αιτητές) και εναντίον των Εφεσιβλήτων/Εναγομένων/Καθ΄ ων η αίτηση (οι οποίοι θα αναφέρονται στη συνέχεια ως οι Καθ΄ ων η αίτηση) το ποσό των 454.252,34 πλέον νόμιμο τόκο και σχετικά έξοδα. Επιδίκασε επίσης προς όφελος των Καθ΄ ων η αίτηση, επί της Ανταπαίτησης, το ποσό των 23.562, επίσης με νόμιμο τόκο και σχετικά έξοδα στην κλίμακα επιτυχίας. Με την ίδια απόφαση επί της Ανταπαίτησης εκδόθηκε και διάταγμα με το οποίο διατάσσονται οι Αιτητές όπως παραδώσουν στους Καθ΄ ων η αίτηση ελεύθερη την κατοχή και χρήση μέρους του ακινήτου με αρ. τεμαχίου 50/37, επί του οποίου ανήγειραν αποθήκη, εντός χρονικής περιόδου 30 ημερών από την επίδοση της απόφασης. Οι Αιτητές εφεσίβαλαν την εναντίον τους απόφαση, σε αντίθεση με τους Καθ΄ ων η αίτηση, οι οποίοι ούτε και εφεσίβαλαν την απόφαση του πρωτόδικου δικαστηρίου, αλλά ούτε και κατέβαλαν το εξ αποφάσεως οφειλόμενο ποσό των 454.252,34. Την 11.12.2015, μετά από διάβημα των Καθ΄ ων η αίτηση, εκδόθηκε ένταλμα κινητών, για την είσπραξη του ποσού των 23.562, πλέον τόκους, πλέον έξοδα. Οι Αιτητές, την 11.11.2015, καταχώρησαν, ενώπιον του Επαρχιακού Δικαστηρίου Λεμεσού, αίτηση για αναστολή εκτέλεσης της εις βάρος τους απόφασης. Η υπό αναφορά αίτηση, μετά από ακρόαση, απορρίφθηκε. Ως αποτέλεσμα, και κατ΄ ακολουθία των διαλαμβανομένων στη Δ.35 θθ.18 και 19 των περί Πολιτικής Δικονομίας Διαδικαστικών Κανονισμών, επαναλήφθηκε, με την υπό κρίση αίτηση, ταυτόσημο αίτημα αναστολής εκτέλεσης της πρωτόδικης απόφασης ενώπιόν του Ανωτάτου Δικαστηρίου. Αξιώνεται, συγκεκριμένα, αναστολή εκτέλεσης της απόφασης εις την Ανταπαίτηση, μέχρι εκδίκασης της Πολιτικής Εφεσης 372/2015. Ας σημειωθεί, ότι αρχικά το αίτημα για αναστολή αφορούσε τόσο το επιδικασθέν ποσό των 23.562 όσο και το εκδοθέν διάταγμα προς παράδοση ελεύθερης της κατοχής και χρήσης του προαναφερθέντος ακινήτου. Κατά τη συζήτηση όμως της έφεσης, ο ευπαίδευτος συνήγορος των Καθ΄ ων η αίτηση συναίνεσε όπως ανασταλεί, χωρίς όρους, η εκτέλεση της απόφασης σε σχέση με το επιδικασθέν ποσό των 23.562, περιορίζοντας έτσι την ένστασή του στο ζήτημα και μόνο του διατάγματος παράδοσης της κατοχής του ακινήτου. Η αίτηση για αναστολή υποστηρίζεται από ένορκη δήλωση διευθυντή των Αιτητών, ο οποίος αναφέρεται, σε αδρές γραμμές, στα δεδομένα της αγωγής, καταθέτοντας τη βεβαιότητά του περί του βάσιμου της έφεσης και των καλών και ορατών πιθανοτήτων επιτυχίας της. Επιπρόσθετα, θέτει, εντελώς επιγραμματικά και αόριστα, ότι εάν εκτελεσθεί η απόφαση ως έχει, δεν θα μπορεί να αποδοθεί δικαιοσύνη σε κατοπινό στάδιο, έστω και αν οι Αιτητές πετύχουν στην έφεσή τους. Αντίθετη θέση προβάλλεται διά της ειδοποιήσεως ένστασης, μέσω της ενόρκου δηλώσεως διευθυντή των Καθ΄ ων η αίτηση. Προτάσσει ότι, όχι μόνο δεν υπάρχει καλή πιθανότητα επιτυχίας της έφεσης των Αιτητών, αλλά θα πρέπει να ληφθεί ιδιαίτερα και σοβαρά υπόψη από το δικαστήριο ότι η οικοδομή στο επίδικο μέρος του ακινήτου είναι αυθαίρετη, χωρίς εγκεκριμένες άδειες, κατέχεται παράνομα και λειτουργεί με πλήρη επικινδυνότητα, όπως έχει ήδη διαπιστωθεί από το πρωτόδικο δικαστήριο. Συνεπώς, είναι η προέκταση των θέσεων του ενόρκως δηλούντα, οι Αιτητές, ασχέτως αποτελέσματος της έφεσης, δεν θα δικαιούνται να κατέχουν και να χρησιμοποιούν το επίδικο και παράνομο υποστατικό. Είναι πασίγνωστες οι αρχές με βάση τις οποίες εξετάζεται αίτημα αναστολής απόφασης. Παγιώθηκαν μέσα από διαχρονικά ευθυγραμμισμένη γραμμή της νομολογίας, η οποία και ερμήνευσε την προαναφερθείσα Διάταξη 35, θθ. 18 και 19 ( Ναυτικός Ομιλος Πάφου ν. Αρχής Λιμένων Κύπρου (1991) 1 ΑΑΔ 1147 , Χαραλάμπους ν. A . Panayides Contracting Ltd (2001) 1 ΑΑΔ 1978 , Penderhill Holdings Limited κ.ά. ν. Κλουκίνα κ.ά. (2011) 1 ΑΑΔ 1921 , Λίζα Λουκαϊδου Θεοφάνους ν. Λεωνίδα Γεωργίου κ.ά., ΠΕ 251/14, ημερ. 19.2.2016, ECLI:CY:AD:2016:A103 ΠΕ 251/14, ημερ. 19.2.2016, ECLI:CY:AD:2016:A103 , Ελενίτσα Κωνσταντινίδη ν. Μαρίας Κωμοδρόμου, ΠΕ 283/15, ημερ. 23.3.2016, ECLI:CY:AD:2016:A162 ΠΕ 283/15, ημερ. 23.3.2016, ECLI:CY:AD:2016:A162 , Χρίστος Σωκράτους Ιωάννου ν. Yiangos I . Socratous & Sons Ltd , ΠΕ 149/15, ημερ. 26.9.2016 . Με βάση τη νομολογία, το όλο θέμα ανάγεται στη διακριτική ευχέρεια του δικαστηρίου, η οποία ασκείται δικαστικά και με βάση την εξισορρόπηση δύο πυλώνων, υπό το φως πάντα των συμφερόντων της δικαιοσύνης: (α) Της διασφάλισης της τελεσιδικίας, με παράλληλη κατοχύρωση ότι ο διάδικος ο οποίος επιτυγχάνει στην υπόθεσή του δεν πρέπει να στερείται, χωρίς ουσιαστικό λόγο, του καρπού της επιτυχίας του, και (β) ότι το ένδικο μέσο της έφεσης, το οποίο ασκείται δικαιωματικά, δεν πρέπει να αποστερείται της αποτελεσματικότητάς του και να καθίσταται κενό περιεχομένου. Μεταξύ των κριτηρίων που λαμβάνει υπόψη το δικαστήριο κατά την πορεία εξέτασης αιτήσεων αυτής της μορφής είναι οι προοπτικές επιτυχίας της έφεσης, στοιχείο όμως οριακής σημασίας και χωρίς καθοριστική επίπτωση ( Ιωσηφάκη ν. Αριστοδήμου (1990) 1 ΑΑΔ 284 , Ναυτικός Ομιλος Πάφου (ανωτέρω), Χρίστος Σωκράτους Ιωάννου (ανωτέρω) ). Χωρίς αμφιβολία, σε αιτήσεις αυτής της μορφής, δεν είναι πάντοτε εύκολο το καθήκον του Δικαστηρίου για εξισορρόπηση των προαναφερόμενων ουσιαστικών παραγόντων και θέσεων. Προβάλλει σε όλες τις περιπτώσεις, ως βασικό κριτήριο, το κατά πόσο υπάρχει ενδεχόμενο να προκληθεί ανεπανόρθωτη αδικία στο ένα ή στο άλλο μέρος εάν το Δικαστήριο, ανάλογα, χορηγήσει ή αρνηθεί την αναστολή. Η άσκηση της διακριτικής εξουσίας του Δικαστηρίου εξαρτάται από το σύνολο των περιστάσεων της κάθε υπόθεσης. Παραμένει όμως ως ουσιαστικό ερώτημα το κατά πόσο υπάρχει κίνδυνος πρόκλησης αδικίας σε ένα από τους δύο διάδικους, ή ακόμη και στους δύο, στην περίπτωση έκδοσης ή μη του διατάγματος αναστολής. Όπως τέθηκε στην υπόθεση Hammond Suddard Solicitors v. Agrichem International Holdings Ltd (2001) EWCA Civ 2065, para. 22 , προβάλλουν ως ερωτήματα τα οποία χρήζουν απάντησης: «...if a stay is refused what are the risks of the appeal being stifled? If a stay is granted and the appeal fails, what are the risks that the respondent will be unable to enforce the judgment? On the other hand,  if a stay is refused and the appeal succeeds, and the judgment is enforced in the meantime, what are the risks of the appellant being able to recover any monies paid from the respondent?...» Εχουμε μελετήσει τις εκατέρωθεν θέσεις υπό το πρίσμα των νομικών αρχών που διέπουν το ζήτημα αναστολής εκτέλεσης, όπως τις έχουμε ήδη συνοψίσει. Η κατάδειξη ανεπανόρθωτης βλάβης στο πρόσωπο των Αιτητών, είναι, βεβαίως, δεσπόζον στοιχείο, δεδομένης της προαναφερθείσας ανάγκης εξισορρόπησης μεταξύ διασφάλισης των καρπών της επιτυχίας επιτυχόντος διαδίκου και της αποτελεσματικότητας του δικαιώματος άσκησης έφεσης. Οι Αιτητές όμως απέτυχαν να θεμελιώσουν κίνδυνο ανεπανόρθωτης βλάβης, αφού στην ένορκη δήλωση που υποστηρίζει την Αίτηση ο υπό εξέταση ισχυρισμός προβάλλεται αόριστα και λαμβάνει τη μορφή γενικής επίκλησης. Το σχετικό βάρος για κατάδειξη ανεπανόρθωτης βλάβης εναποτίθεται στους ώμους του κάθε Αιτητή που επιζητεί αναστολή της εκτέλεσης εις βάρος του απόφασης. Όπως επίσης φέρει το βάρος να θεμελιώσει ύπαρξη εξαιρετικών περιστάσεων, προκειμένου να καταστεί δυνατό να κλίνει η πλάστιγγα υπέρ της αρχής ότι το ένδικο μέσο της έφεσης, το οποίο, όπως λέχθηκε, ασκείται δικαιωματικά, δεν πρέπει να αποστερείται της αποτελεσματικότητάς του ( Η κατάδειξη ανεπανόρθωτης βλάβης στο πρόσωπο των Αιτητών, είναι, βεβαίως, δεσπόζον στοιχείο, δεδομένης της προαναφερθείσας ανάγκης εξισορρόπησης μεταξύ διασφάλισης των καρπών της επιτυχίας επιτυχόντος διαδίκου και της αποτελεσματικότητας του δικαιώματος άσκησης έφεσης. Οι Αιτητές όμως απέτυχαν να θεμελιώσουν κίνδυνο ανεπανόρθωτης βλάβης, αφού στην ένορκη δήλωση που υποστηρίζει την Αίτηση ο υπό εξέταση ισχυρισμός προβάλλεται αόριστα και λαμβάνει τη μορφή γενικής επίκλησης. Το σχετικό βάρος για κατάδειξη ανεπανόρθωτης βλάβης εναποτίθεται στους ώμους του κάθε Αιτητή που επιζητεί αναστολή της εκτέλεσης εις βάρος του απόφασης. Όπως επίσης φέρει το βάρος να θεμελιώσει ύπαρξη εξαιρετικών περιστάσεων, προκειμένου να καταστεί δυνατό να κλίνει η πλάστιγγα υπέρ της αρχής ότι το ένδικο μέσο της έφεσης, το οποίο, όπως λέχθηκε, ασκείται δικαιωματικά, δεν πρέπει να αποστερείται της αποτελεσματικότητάς του ( Χ»Ευαγγέλου ν. Dorami Marine Ltd and Others (1991) 1 ΑΑΔ 172 , Λίζα Λουκαϊδου Θεοφάνους (ανωτέρω), Ελενίτσα Κωνσταντινίδη (ανωτέρω) ). Ο,τι μπορεί να εξαχθεί από την ένορκο δήλωση που συνοδεύει την Αίτηση είναι πως περιστρέφεται ουσιαστικά γύρω από την επίκληση αδυναμίας εκτέλεσης της απόφασης που εκδόθηκε προς όφελος των Αιτητών, χωρίς όμως να τεκμηριώνεται ανεπανόρθωτη βλάβη ή ύπαρξη εξαιρετικών περιστάσεων ως προς το επίδικο αίτημα για αναστολή. Περαιτέρω, η αδιαμφισβήτητη εκτεταμένη παρανομία που καλύπτει το επίδικο ακίνητο καθιστά ανύπαρκτο τον κίνδυνο πρόκλησης ανεπανόρθωτης βλάβης, αφού, ακόμη και σε περίπτωση επιτυχίας της έφεσης, θα είναι παράνομη η κατοχή και χρήση του εν λόγω ακινήτου. ). Ο,τι μπορεί να εξαχθεί από την ένορκο δήλωση που συνοδεύει την Αίτηση είναι πως περιστρέφεται ουσιαστικά γύρω από την επίκληση αδυναμίας εκτέλεσης της απόφασης που εκδόθηκε προς όφελος των Αιτητών, χωρίς όμως να τεκμηριώνεται ανεπανόρθωτη βλάβη ή ύπαρξη εξαιρετικών περιστάσεων ως προς το επίδικο αίτημα για αναστολή. Περαιτέρω, η αδιαμφισβήτητη εκτεταμένη παρανομία που καλύπτει το επίδικο ακίνητο καθιστά ανύπαρκτο τον κίνδυνο πρόκλησης ανεπανόρθωτης βλάβης, αφού, ακόμη και σε περίπτωση επιτυχίας της έφεσης, θα είναι παράνομη η κατοχή και χρήση του εν λόγω ακινήτου. Η τελεσιδικία συναρτάται άμεσα με την ορθή απονομή της δικαιοσύνης και υποστυλώνει, ευρύτερα, το κράτος δικαίου. Υπό το πρίσμα αυτό και με δεδομένες τις γενικόλογες τοποθετήσεις της πλευράς των Αιτητών ως προς το ζήτημα της ανεπανόρθωτης βλάβης και της ύπαρξης εξαιρετικών περιστάσεων, δεν εντοπίζουμε έρεισμα αναστολής της εκτέλεσης της πρωτόδικης απόφασης και αποστέρησης από τον επιτυχόντα διάδικο, τους Καθ΄ ων η αίτηση, των καρπών της επιτυχίας τους. Κρίνουμε, καταληκτικά, ότι η ενώπιόν μας αίτηση πάντα σε ό,τι αφορά το ζήτημα που εκκρεμεί, ήτοι της έκδοσης διατάγματος αναστολής της παράδοσης του επίδικου ακινήτου δεν έχει περιθώριο επιτυχίας.  Απορρίπτεται, με έξοδα υπέρ των Καθ΄ ων η αίτηση, ως θα υπολογισθούν από τον Πρωτοκολλητή και θα εγκριθούν από το Δικαστήριο. Σε ό,τι αφορά το μέρος της πρωτόδικης απόφασης που καλύπτει το ποσό των 23.562, πλέον νόμιμο τόκο, πλέον έξοδα, η εκτέλεση της απόφασης αναστέλλεται χωρίς οποιουσδήποτε όρους, ως έχει συμφωνηθεί από τις εμπλεκόμενες πλευρές. Μ.Μ. ΝΙΚΟΛΑΤΟΣ, Π. Λ. ΠΑΡΠΑΡΙΝΟΣ, Δ. Α.Ρ. ΛΙΑΤΣΟΣ, Δ. ΣΦ."
  },
  {
    "filename": "1-201702-413-11PolEf.htm",
    "text": "ECLI:CY:AD:2017:A37 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Έφεση Αρ. 413/11) 3 Φεβρουαρίου 2017 [Π. ΠΑΝΑΓΗ, Γ.Ν. ΓΙΑΣΕΜΗ, Τ.Θ. ΟΙΚΟΝΟΜΟΥ, ΔΔ.] ΗΛΙΑ ΜΑΝΩΛΗ Εφεσείοντα/Εναγόμενου αρ. 2 ΚΑΙ ΕΛΛΗΝΙΚΗΣ ΤΡΑΠΕΖΑΣ (ΧΡΗΜΑΤΟΔΟΤΗΣΕΙΣ) ΛΤΔ Εφεσιβλήτων/Εναγόντων M . Ιωάννου, για τον εφεσείοντα . Κ. Αρκάδη (κα) για Μάριος Χαρτσιώτης & Σια ΔΕΠΕ, για τους εφεσίβλητους. ΠΑΝΑΓΗ, Δ. :  Η ομόφωνη απόφαση του Δικαστηρίου θα δοθεί από τον Τ.Θ. Οικονόμου, Δ. Α Π Ο Φ Α Σ Η ΟΙΚΟΝΟΜΟΥ, Δ. :  Στις 16.12.2003 οι ενάγοντες έλαβαν απόφαση εναντίον του εφεσείοντα, ερήμην, λόγω μη καταχώρισης σημειώματος εμφάνισης. Ο εφεσείοντας με αίτησή του ημερομηνίας 11.4.2011 επεδίωξε παραμερισμό της εν λόγω απόφασης με βάση τη Δ.17 , κ.10 των περί Πολιτικής Δικονομίας Διαδικαστικών Κανονισμών.  Ήταν η θέση του ότι το κλητήριο ένταλμα είχε επιδοθεί στον πατέρα του, σε χώρο όπου ο ίδιος δεν διέμενε κατά το χρόνο της επίδοσης και ότι ο πατέρας του ουδέποτε τον ενημέρωσε για την επίδοση.  Γνώση της αγωγής έλαβε το 2009 όταν επιχειρήθηκε η εκτέλεσή της με ένταλμα εκποίησης της κινητής του περιουσίας. Το πρωτόδικο Δικαστήριο αποδέχθηκε την παραπάνω εκδοχή του εφεσείοντα και έλαβε ως δεδομένο ότι επρόκειτο περί κακής επίδοσης.  Παρά ταύτα και παρά την αναγνώριση εκ μέρους του Δικαστηρίου της αρχής ότι σε περίπτωση λήψης ερήμην απόφασης χωρίς η αγωγή να είχε επιδοθεί, η απόφαση παραμερίζεται ex debito justitiae , δικαιωματικά για τον εναγόμενο, ως οφειλόμενο χρέος προς τη δικαιοσύνη ( Γιωργαλλίδης ν. Χρίστου (1997) 1 ΑΑΔ 247 , Ιερά Μητρόπολη Λεμεσού ν. Chr . P . Michaelides ( Estates ) Ltd (2002) 1 ΑΑΔ 43 , J . Z . Classic Music Pro Ltd ν. Alkadia Music Land Ltd (2002) 1 AA Δ 1151 ), θεώρησε ότι η παρούσα περίπτωση διαφοροποιείται, διότι από τη μετέπειτα συμπεριφορά του εφεσείοντα προκύπτει πως αυτός αποδέχθηκε την οφειλή του προς τους εφεσίβλητους και πως η αίτηση του για παραμερισμό ήταν κακόπιστη και συνιστούσε κατάχρηση της δικαστικής διαδικασίας. Ως προς τη μετέπειτα συμπεριφορά του εφεσείοντα, το πρωτόδικο Δικαστήριο είχε κατά νου ότι ο εφεσείοντας είχε λάβει γνώση, ως άνω, το 2009 και ότι αργότερα είχε εμφανιστεί δια δικηγόρου σε δύο αιτήσεις οικονομικής έρευνας εναντίον του, στα πλαίσια των οποίων δεν είχε προβάλει τους ισχυρισμούς περί κακής επίδοσης που στο τέλος προέβαλε, αλλά τη θέση ότι δεν ήταν σε θέση να πληρώνει ή ότι θα ήταν άδικο ως εγγυητής να πληρώσει το χρέος αντί του πρωτοφειλέτη.  Σημειώνει ακόμα το Δικαστήριο ότι στα πλαίσια της πρώτης αίτησης έρευνας ο δικηγόρος του εφεσείοντα πρότεινε όπως ο τελευταίος καταβάλλει μηνιαίως 100 έναντι του εξ αποφάσεως χρέους.  Οι διαδικασίες όμως εκείνες δεν καρποφόρησαν και, εκκρεμούσης της δεύτερης αίτησης, προέκυψε η εν λόγω  αίτηση για παραμερισμό. Με την παρούσα έφεση, ο εφεσείων υποστηρίζει ότι ενόψει της διαπίστωσης περί κακής επίδοσης, το Δικαστήριο ήταν ex debito justitiae υπόχρεο να παραμερίσει την απόφαση, χωρίς να τίθεται θέμα διακριτικής ευχέρειας ή άλλο ζήτημα ως εκ της μετέπειτα στάσης του εφεσείοντα. Ενώ οι εφεσίβλητοι υποστήριξαν την πρωτόδικη απόφαση. Η Δ.64 που εισήχθη δια του περί Πολιτικής Δικονομίας (Τροποποιητικού) Διαδικαστικού Κανονισμού του 1995, σκοπό είχε να θεραπεύσει παρατυπίες, εφόσον αυτές είναι θεραπεύσιμες και όχι να αποτελέσει πανάκεια στη μη συμμόρφωση με τους κανονισμούς ( Πετρίχου ν. Χ\"Ιωσήφ (1998) 1 ΑΑΔ 81 ).  Θεμελιακή είναι η υπόθεση Anlaby v . Praetorius (1888) 20 QBD 764 , όπου έγινε διάκριση μεταξύ των περιπτώσεων που συνιστούν, ως παραβάσεις των διαδικαστικών κανονισμών, αντικανονικότητα και θα μπορούσαν να θεραπευθούν με βάση την Ο.70, r .1, των παλαιών αγγλικών Θεσμών και των περιπτώσεων όπου το ελάττωμα είναι τέτοιο, ώστε να επέρχεται ab initio ακυρότητα της διαδικασίας ex debito justitiae , χωρίς δυνατότητα διόρθωσης. Τέτοιες περιπτώσεις θεμελιακών ελαττωμάτων και συνεπακόλουθης ακυρότητας κατηγοριοποιήθηκαν από τον Upjohn L . J . στην υπόθεση In Re Pritchard , Decd . [1963] Ch. 502, [1963] 1 All ER 873 , ως ακολούθως : «The authorities do establish one or two classes of nullity such as the following. There may be others, though for my part I would be reluctant to see much extension of the classes. (i) Proceedings which ought to have been served but have never come to the notice of the defendant at all. This, of course, does not include cases of substituted service, or service by filing in default, or cases where service has properly been dispensed with: see, for example, Whitehead v. Whitehead (orse. Vasbor) [1962] 3 W.L.R. 884; [1962] 3 All E.R. 800, C.A. (ii) Proceedings which have never started at all owing to some fundamental defect in issuing the proceedings. (iii) Proceedings which appear to be duly issued but fail to comply with a statutory requirement: see, for example, Finnegan v. Cementation Co. Ltd. [1953] 1 Q . B . 688 . » Παράδειγμα πρόκλησης ακυρότητας ως εκ της μη επίδοσης της διαδικασίας, η οποία ως εκ τούτου δεν περιέρχεται σε γνώση του εναγομένου, παρέχει η υπόθεση Craig v . Kanssen [1943] K . B . 256, [1943] 1 All ER 108, στην οποία εξηγήθηκε ως κατωτέρω ο λόγος που η παράλειψη επίδοσης εγείρει θεμελιακό ζήτημα: «. it is beyond question that failure to serve process where service of process is required goes to the root of our conceptions of the proper procedure in litigation. Apart from proper ex parte proceedings, the idea that an order can validly be made against a man who has had no notification of any intention to apply for it has never been adopted in this country.» Όπως εξηγήθηκε στην υπόθεση Pritchard η φράση ex debito justitiae δεν ταυτίζεται κατ΄ανάγκη με περιπτώσεις ακυρότητας, όπως αφέθηκε να νοηθεί στην υπόθεση Craig , αλλά καλύπτει κάθε περίπτωση που ο εναγόμενος νομιμοποιείται δικαιωματικά σε παραμερισμό.  Όπως το έθεσε ο Upjohn, L.J.: «The phrase means that the [defendant] is entitled as a matter of right to have it set aside ... This means no more than that, in accordance with settled practice, the court can only exercise its discretion in one way, namely by granting the order sought.» Εν πάση περιπτώσει, σε ότι αφορά την παράλειψη δέουσας επίδοσης, στην υπόθεση White v . Weston [1968] 2 W . L . R . 1459 , που αφορούσε ακριβώς παράλειψη επίδοσης με συνεπακόλουθη έλλειψη γνώσης της διαδικασίας από τον εναγόμενο, ελέχθη ότι υπό τέτοιες περιστάσεις η απόφαση θα έπρεπε να παραμεριστεί ex debito justitiae και ότι η περαιτέρω συζήτηση ως προς το κατά πόσο θα μπορούσε η περίπτωση να χαρακτηριστεί ως ακυρότητα ή ως αντικανονικότητα, θα είχε μόνο ακαδημαϊκή σημασία. Η προαναφερθείσα κυπριακή νομολογία υιοθέτησε την αντίληψη του αγγλικού δικαίου πως κακή επίδοση συνιστά θεμελιακό ελάττωμα ( fundamental vice ) που δημιουργεί υποχρέωση για ex debito justitiae παραμερισμό μιας ερήμην απόφασης.  Έτι περαιτέρω μάλιστα, η νομολογία μας προσέδωσε στο ζήτημα τη συνταγματική διάσταση που προκύπτει από το ’ρθρο 30.3(α) και (β) του Συντάγματος, υποδεικνύοντας ότι η δέουσα επίδοση συνδέεται αναπόφευκτα με τη δυνατότητα του ενδιαφερομένου να γνωρίζει τους λόγους για τους οποίους εγκαλείται στο Δικαστήριο και τη δυνατότητά του, ως θεμελιώδες ατομικό δικαίωμα, να προβάλει την υπεράσπισή του. Το ερώτημα που προκύπτει εν προκειμένω, αφορά το κατά πόσο, σε περίπτωση που διαπιστώνεται δικαίωμα παραμερισμού υπό την παραπάνω έννοια, μπορεί να υπάρξει απεμπόληση του δικαιώματος τούτου ( waiver ) ή να δημιουργηθεί κώλυμα, ως εκ της συμπεριφοράς του εναγόμενου, στην άσκησή του ( estoppel ).  Προς αυτή την κατεύθυνση κατέτεινε η προσπάθεια του Lord Denning M . R . στην απόφαση μειοψηφίας στην υπόθεση Pritchard , με αναφορά, μάλιστα, στην περίπτωση διαδίκου ο οποίος, όπως εν προκειμένω ο εφεσείοντας, ενώ λαμβάνει γνώση της διαδικασίας, αφήνει την εκτέλεση της απόφασης να προχωρήσει εναντίον του χωρίς παράπονο και χωρίς να αιτηθεί τον παραμερισμό της απόφασης εντός εύλογου χρόνου.  Κατά την πλειοψηφία, όμως, σε περίπτωση ακυρότητας και ειδικά σε περίπτωση κακής επίδοσης, δεν είναι δυνατή η θεραπεία του ελαττώματος ή η απεμπόληση του δικαιώματος προς παραμερισμό.  Η ίδια προσέγγιση ακολουθήθηκε και στην υπόθεση Craig , όπως και στην υπόθεση Hamp Adams v . Hall [1911] 2 K . B . 942, C . A . Πιο πρόσφατα και στο υψηλότερο δικαστικό επίπεδο της Κοινοπολιτείας, λέχθηκαν σχετικώς τα ακόλουθα στην απόφαση του Ανακτοσυμβουλίου ( Privy Council ) Strachan v . The Gleaner Co Ltd and Another [2005] UKPC 33 : «The distinction between orders which are often (though in their Lordships' view somewhat inaccurately) described as nullities and those which are merely irregular is usually made to distinguish between those defects in procedure which the parties can waive and which the court has a discretion to correct and those defects which the parties cannot waive and which give rise to proceedings which the defendant is entitled to have set aside ex debito justitiae. The leading example is Craig v Kanssen [1943] kb 256 , where the proceedings were not served on the defendant at all.  The Court of Appeal held that the proceedings were a nullity which the defendant was entitled as of right to have set aside.» Ευθυγραμμισμένα με την προαναφερθείσα αγγλική νομολογία και με αναφορά σε αυτή, είναι τα όσα είχαν αναφερθεί από τον Στυλιανίδη, Δ. (ως ήτο τότε), στην υπόθεση Gesico Photographic Ltd v . J . K . Video Art Co . Ltd ., (1991) 1 ΑΑΔ 134 , ότι δηλαδή διαδικασία που δεν επιδόθηκε και δεν περιήλθε σε γνώση του εναγομένου είναι άκυρη και όχι ακυρώσιμη, μη υποκείμενη σε θεραπεία ή νομιμοποίηση με οποιαδήποτε μεταγενέστερη πράξη ή διάβημα οποιουδήποτε μέρους. Το πρωτόδικο Δικαστήριο παρέπεμψε στην υπόθεση Hewitson v . Fabre 21 Q . B . D . 6 , στην οποία επιδόθηκε εκτός δικαιοδοσίας στον εναγόμενο, που δεν ήταν βρετανός υπήκοος, το ίδιο το κλητήριο ένταλμα και όχι η προνοούμενη ειδοποίηση του κλητηρίου.  Αποφασίστηκε ότι τούτο ισοδυναμούσε με μη επίδοση και ότι η όλη διαδικασία ήταν άκυρη εξ υπαρχής ( void ab initio ).  Το Δικαστήριο δε, απέρριψε τον ισχυρισμό του ενάγοντα ότι ο εναγόμενος δεν εδικαιούτο σε παραμερισμό λόγω του ότι η αίτηση υποβλήθηκε καθυστερημένα.  Το πρωτόδικο, εν προκειμένω, Δικαστήριο έλαβε υπόψη την ακόλουθη αναφορά του Wills J ., τονίζοντας την φράση που φαίνεται υπογραμμισμένη, θέλοντας να υποδείξει ότι θα υπήρχε ευχέρεια διάσωσης ανάλογα με τη συμπεριφορά του εναγομένου: «The defendant was here improperly served with the writ itself, which was no service, and accordingly he has been dealt with by our Courts without having been served with our process. He has done nothing to disentitle him in any way to relief; he did not appear or evince any willingness to be treated as a British subject . This is not a mere irregularity in the proceedings which we can cure under Order LXX. rule 2, but a defect in the jurisdiction.» Οι παρατηρήσεις όμως αυτές αφορούσαν την επιλογή του εναγομένου, παρά το ότι δεν έτυχε δέουσας επίδοσης, να καταχωρίσει εμφάνιση ( appearance gratis ) πριν την έκδοση της απόφασης, η οποία θα νομιμοποιούσε την περαιτέρω διαδικασία  στην παρουσία του και την τελική απόφαση.  Η έκδοση, όμως, ερήμην απόφασης επί ανυπόστατου νομικά υποβάθρου, ήτοι χωρίς (δέουσα) επίδοση, είναι κατά την πάγια νομολογία που παραθέσαμε, νομικά ανυπόστατη, εξ υπαρχής άκυρη, μη δυνάμενη να διασωθεί.  Αυτή είναι η αρχή που εφαρμόστηκε και στην Hewitson με αποτέλεσμα να μην είχε σημασία η καθυστέρηση εκ μέρους του εναγομένου. Η έφεση επιτυγχάνει.  Η πρωτόδικη απόφαση, περιλαμβανομένης της διαταγής για έξοδα, παραμερίζεται.  Η απόφαση ημερομηνίας 16.12.2003 εναντίον του εφεσείοντα παραμερίζεται.  Έξοδα της πρωτόδικης διαδικασίας και έξοδα της έφεσης υπέρ του εφεσείοντα, όπως θα υπολογιστούν, πλέον ΦΠΑ. Π. Παναγή, Δ. Γ.Ν. Γιασεμής, Δ. Τ.Θ. Οικονόμου, Δ. /ΚΧ»Π"
  },
  {
    "filename": "1-201702-9-17NomAr.htm",
    "text": "ECLI:CY:AD:2017:D41 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ AITH ΣΗ ΝΟΜΙΚΗΣ ΑΡΩΓΗΣ ΑΡ. 9/17 10   Φεβρουαρίου, 2017 [Α. ΠΟΥΓΙΟΥΡΟΥ, Δ/στής] ΑΝΑΦΟΡΙΚΑ ΜΕ ΤΟΝ ΠΕΡΙ ΝΟΜΙΚΗΣ ΑΡΩΓΗΣ ΔΙΑΔΙΚΑΣΤΙΚΟΣ ΚΑΝΟΝΙΣΜΟΣ (ΑΡ. 1) ΤΟΥ 2003 Ο ΠΕΡΙ ΝΟΜΙΚΗΣ ΑΡΩΓΗΣ ΝΟΜΟΣ (Ν. 165(Ι)/2002) ΑΙΤΗΣΗ ΓΙΑ ΠΑΡΟΧΗ ΔΩΡΕΑΝ ΝΟΜΙΚΗΣ ΑΡΩΓΗΣ ΑΙΤΗΣΗ ΑΠΟ ISIKHUEMEN EMMANUEL IKHIFAUNUANE .......... Ο αιτητής παρουσιάζεται προσωπικά Β. Καρλετίδου (κα) Δικηγόρος της Δημοκρατίας για το Γενικό Εισαγγελέα Παρούσα η κα Χρ. Τζιώρτζιου η οποία θα μεταφράζει από τα ελληνικά στα αγγλικά και το αντίστροφο. ............ Α Π Ο Φ Α Σ Η Α. ΠΟΥΓΙΟΥΡΟΥ, Δ: Αντικείμενο της παρούσας διαδικασίας είναι αίτηση με την οποία ο αιτητής, ο οποίος τελεί υπό κράτηση, ζητά όπως του χορηγηθεί νομική αρωγή για να καταχωρήσει αίτηση Habeas Corpus με την οποία προτίθεται να αμφισβητήσει τη νομιμότητα της κράτησης του. Η αίτηση συνοδεύεται από την προβλεπόμενη από το Διαδικαστικό Κανονισμό Έγγραφη Δήλωση στην οποία αναφέρεται από τον αιτητή ότι κατάγεται από τη Νιγηρία και κρατείται στα κρατητήρια Μεννόγειας. Για το παράπονο της κράτησης του δεν διατύπωσε οποιοδήποτε ισχυρισμό.  Η δικηγόρος που εμφανίστηκε για το Γενικό Εισαγγελέα παρουσίασε στο Δικαστήριο Γραπτό Σημείωμα, το οποίο διαβάστηκε στην παρουσία του αιτητή και του μεταφράζετο ταυτόχρονα στην αγγλική γλώσσα από προσοντούχο μεταφράστρια. Σύμφωνα με το Γραπτό Σημείωμα ο αιτητής αφίχθηκε στη Δημοκρατία σε άγνωστο χρόνο παράνομα, μέσω των κατεχομένων περιοχών της Κυπριακής Δημοκρατίας.  Στις 6/3/16 συνελήφθη από μέλη του Τμήματος Ανιχνεύσεως Εγκλημάτων Αμμοχώστου για υπόθεση παράνομης εισόδου στο έδαφος της Κυπριακής Δημοκρατίας, παράνομης κατοχής περιουσίας, κατοχής και χρήσης κάνναβης, καλλιέργειας και κατοχής φυτών κάνναβης και τέθηκε υπό κράτηση. Στις 21/4/16 παρουσιάστηκε ενώπιον του Επαρχιακού Δικαστηρίου Αμμοχώστου και αφού παραδέχθηκε ενοχή στις κατηγορίες που αντιμετώπιζε, του επιβλήθηκε ποινή φυλάκισης 3 μηνών. Μετά την αποφυλάκισή του στις 23/5/16, ο αιτητής επανασυνελήφθηκε βάσει διαταγμάτων κράτησης και απέλασης που εκδόθηκαν εναντίον του στις 3/5/16, δυνάμει του άρθρου 6(1)(δ),(κ), (λ) του Κεφ. 105 του περί Αλλοδαπών και Μετανάστευσης Νόμου.  Η έκδοση τους γνωστοποιήθηκε στον αιτητή με επιστολή ημερομηνίας 3/5/16, που του επιδόθηκε στις 23/5/16 και την οποία αρνήθηκε να υπογράψει. Στις 30/5/16 παρουσίασε πιστοποιητικά γέννησης του ψευδοκράτους για τις δύο θυγατέρες που ισχυρίζεται ότι απέκτησε με Βρετανίδα τουρκοκυπριακής καταγωγής.  Σύμφωνα με τον ίδιο είχαν τελέσει γάμο στα κατεχόμενα και έχουν πάρει διαζύγιο.  Στις 7/7/16 λήφθηκε πληροφορία από την πρώην σύζυγό του, σύμφωνα με την οποία ο αιτητής καταζητείται στα κατεχόμενα για σοβαρές υποθέσεις όπως φόνο, βιασμό και κατοχή ναρκωτικών. Στις 4/7/16 ο αιτητής υπέβαλε αίτημα για πολιτικό άσυλο, το οποίο απορρίφθηκε από την Υπηρεσία Ασύλου.  Εν τω μεταξύ στις 20/9/16 το διάταγμα απέλασης που είχε εκδοθεί εναντίον του, αναστάληκε από τον Αν. Διευθυντή του Τμήματος, λόγω του ισχυρισμού που προέβαλε ότι κακοποιήθηκε στη χώρα του σωματικά και σεξουαλικά και ως εκ τούτου θα εξεταζόταν από Ιατροσυμβούλιο.  Σε έκθεση του το Ιατροσυμβούλιο απορρίπτει τον ισχυρισμό του αιτητή περί κακοποίησής του. Κατά τη δευτεροβάθμια εξέταση της από την Αναθεωρητική Αρχή Προσφύγων η διοικητική του προσφυγή απορρίφθηκε στις 9/11/16.  Την ίδια μέρα, δηλαδή στις 9/11/16 επιδόθηκε στον αιτητή η απορριπτική απόφαση της Αναθεωρητικής Αρχής Προσφύγων, την οποία υπέγραψε. Η δικηγόρος της Δημοκρατίας με αναφορά στα άρθρα 2 και 5 του περί Νομικής Αρωγής Νόμου του 2002 (Ν. 65(Ι)/2002 ) και σε νομολογία υποστήριξε ότι η περίπτωση του αιτητή δεν εμπίπτει στις περιπτώσεις που προβλέπονται από το Νόμο για παροχή δωρεάν νομικής αρωγής και κάλεσε το Δικαστήριο να μην ικανοποιήσει το αίτημα.  Συγκεκριμένα ήταν εισήγηση της ότι η διαδικασία Η abeas Corpus είναι πολιτική διαδικασία και εκτός εμβέλειας των προνοιών του εδαφίου (α) του άρθρου 5 του περί Νομικής Αρωγής Νόμου. Ο αιτητής κλήθηκε να αγορεύσει επί της αίτησης του και απλά ανέφερε ότι δεν έχει τα οικονομικά μέσα να διορίσει δικηγόρο ενώ κρατείται για οκτώ μήνες. Το άρθρο 3 του πιο πάνω Νόμου προνοεί ότι παρέχεται δωρεάν νομική αρωγή στις διαδικασίες που αναφέρονται στα άρθρα 4, 5, 6, 6Α, 6Β, 6Γ, 6Δ, 6Ε και 6ΣΤ του ιδίου Νόμου  στην έκταση και υπό τους όρους που διαλαμβάνονται στο Νόμο. Με δεδομένο ότι η δωρεάν νομική αρωγή που επιζητείται είναι για καταχώρηση Η abeas Corpus , που είναι πολιτική διαδικασία,  το ερώτημα που θα πρέπει να απαντηθεί είναι κατά πόσο τυγχάνουν εφαρμογής οι πρόνοιες του άρθρου 5 του περί Νομικής Αρωγής Νόμου. Το άρθρο 5 αφορά σε διαδικασίες για παραβιάσεις ανθρωπίνων δικαιωμάτων και προβλέπει τα εξής: «5.(1)  Για τους σκοπούς του άρθρου αυτού, «διαδικασίες για καθορισμένες παραβιάσεις ανθρωπίνων δικαιωμάτων» σημαίνει οποιαδήποτε (α)  Πολιτική διαδικασία ενώπιον Δικαστηρίου σε οποιοδήποτε στάδιο, που εγείρεται εναντίον της Δημοκρατίας για ζημιά που υπέστη πρόσωπο συνεπεία καθορισμένων παραβιάσεων ανθρωπίνων δικαιωμάτων ή (β)  ποινική διαδικασία η οποία εγείρεται από οποιοδήποτε πρόσωπο, σε περιπτώσεις όπου το υπό εκδίκαση αδίκημα αφορά καθορισμένες παραβιάσεις ανθρωπίνων δικαιωμάτων. (2)  Παρέχεται δωρεάν νομική αρωγή δυνάμει του παρόντος Νόμου σε διαδικασίες για καθορισμένες παραβιάσεις ανθρωπίνων δικαιωμάτων. (3)  Η νομική αρωγή που παρέχεται δυνάμει του άρθρου αυτού (α)  Στην περίπτωση πολιτικής διαδικασίας που εγείρεται στη Δημοκρατία ή ποινικής διαδικασίας, περιλαμβάνει συμβουλή, βοήθεια και αντιπροσώπευση, και (β)  σε περίπτωση πολιτικής διαδικασίας που εγείρεται εκτός της Κυπριακής Δημοκρατίας, περιλαμβάνει μόνο συμβουλή. (4)  Το Υπουργικό Συμβούλιο δύναται με διάταγμά του που δημοσιεύεται στην Επίσημη Εφημερίδα της Δημοκρατίας να τροποποιήσει τον Πίνακα.» E ίναι φανερό ότι στις διαδικασίες για τις οποίες εφαρμόζονται οι πρόνοιες του άρθρου 5 για δωρεάν νομική αρωγή περιλαμβάνονται και πολιτικές διαδικασίες που εγείρονται εναντίον της Δημοκρατίας για ζημιά συνεπεία καθορισμένων παραβιάσεων ανθρωπίνων δικαιωμάτων. Ο ορισμός της φράσης «καθορισμένες παραβιάσεις ανθρωπίνων δικαιωμάτων» δίνεται από το άρθρο 2 του Νόμου και είναι οι παραβιάσεις των ανθρωπίνων δικαιωμάτων τα οποία εκτίθενται στον Πίνακα, του οποίου το εδάφιο (α) αφορά σε παραβιάσεις του Μέρους ΙΙ του Συντάγματος. Η συνδυασμένη εφαρμογή των προνοιών των άρθρων 2 και 5 του περί Νομικής Αρωγής Νόμου και του εδαφίου (α) του Πίνακα οδηγεί σε συμπέρασμα ότι η περίπτωση του αιτητή που αφορά σε αίτηση Habeas Corpus είναι εκτός εμβέλειας του πιο πάνω Νόμου,  εφόσον δεν αφορά σε αγωγή για αποζημιώσεις συνεπεία παραβίασης ανθρωπίνων δικαιωμάτων. Η παρούσα αίτηση δεν εμπίπτει επίσης στις περιπτώσεις που προβλέπονται στο άρθρο 6Γ του πιο πάνω Νόμου, εφόσον το άρθρο αυτό αναφέρεται σε υπήκοο τρίτης χώρας ο οποίος ασκεί προσφυγή ενώπιον του Διοικητικού Δικαστηρίου δυνάμει του ’ρθρου 146 του Συντάγματος που δεν είναι η περίπτωση του αιτητή. Έχω εξετάσει και κατά πόσο η αίτηση μπορεί να εξεταστεί κάτω από τις πρόνοιες του άρθρου 6Β(7)(β) του περί Νομικής Αρωγής Νόμου που αφορά σε αιτητές ασύλου.  Το άρθρο αυτό εφαρμόζεται σε υπηκόους τρίτης χώρας που υπέβαλαν αίτηση διεθνούς προστασίας και η ιδιότητα αυτή ισχύει για την περίοδο από την ημερομηνία υποβολής της αίτησης μέχρι τη λήψη τελικής απόφασης.  Στην περίπτωση του αιτητή η αίτηση του για πολιτικό άσυλο και η διοικητική του προσφυγή έχουν απορριφθεί.  Συνεπώς δεν τίθεται θέμα εφαρμογής των προνοιών του πιο πάνω άρθρου στην παρούσα αίτηση. Απ' όλα τα δεδομένα ενώπιον του Δικαστηρίου δεν έχω εντοπίσει η αίτηση να εμπίπτει σε οποιαδήποτε από τις περιπτώσεις που τυγχάνει εφαρμογής ο περί Νομικής Αρωγής Νόμος. Κατά συνέπεια η αίτηση απορρίπτεται χωρίς έξοδα.  Τα έξοδα της μεταφράστριας να πληρωθούν από τη Δημοκρατία. Α. Πούγιουρου, Δ. /ΚΑΣ"
  },
  {
    "filename": "1-201702-E126-13.htm",
    "text": "ECLI:CY:AD:2017:A31 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ ΠΟΛΙΤΙΚΗ ΕΦΕΣΗ ΑΡ. Ε126/2013 ΠΟΛΙΤΙΚΗ ΕΦΕΣΗ ΑΡ. Ε126/2013 [Μ. ΝΙΚΟΛΑΤΟΣ,Π.,  Λ. ΠΑΡΠΑΡΙΝΟΣ, Κ. ΣΤΑΜΑΤΙΟΥ, Δ/στές] 1 η Φεβρουαρίου, 2017 ΜΕΤΑΞΥ: ΦΩΤΕΙΝΗΣ ΙΒΡΟΥ ΕΦΕΣΕΙΟΥΣΑ/ ΕΝΑΓΟΜΕΝΗ 2/ΑΙΤΗΤΡΙΑ ΚΑΙ 1. ΕΛΕΝΗΣ ΜΑΥΡΟΚΩΝΣΤΑΝΤΗ 2. LANE ASSETS LIMITED ΕΦΕΣΙΒΛΗΤΩΝ/ ΕΝΑΓΟΝΤΩΝ/ΚΑΘ΄ ΩΝ Η ΑΙΤΗΣΗ ΑΙΤΗΣΗ ΓΙΑ ΕΠΑΝΑΦΟΡΑ ΤΗΣ ΕΦΕΣΗΣ ΗΜΕΡ. 30.9.2015 ΑΙΤΗΣΗ ΓΙΑ ΕΠΑΝΑΦΟΡΑ ΤΗΣ ΕΦΕΣΗΣ ΗΜΕΡ. 30.9.2015 Μ. Χαρτζιώτης με Κ. Αρκάδη, (κα) για την Εφεσείουσα/Αιτήτρια Α. Προδρόμου (κα) για Χρ. Χατζηστερκώτη, για τους Εφεσίβλητους/Καθ΄ ων η Αίτηση Α. Προδρόμου (κα) για Χρ. Χατζηστερκώτη, για τους Εφεσίβλητους/Καθ΄ ων η Αίτηση Α Π Ο Φ Α Σ Η ΝΙΚΟΛΑΤΟΣ, Π. Η απόφαση δεν είναι ομόφωνη.  Την απόφαση πλειοψηφίας θα δώσει ο Παρπαρίνος Δ., και με αυτή συμφωνεί ο υποφαινόμενος.  Διϊστάμενη απόφαση θα δώσει η Σταματίου, Δ. ΠΑΡΠΑΡΙΝΟΣ, Δ.: Συμφωνούμε με την απόφαση της αδελφής Δικαστού Κ. Σταματίου, Δ., κατά το μέρος της, που αφορά την ουσία της αίτησης για επαναφορά της απορριφθείσας έφεσης στις 8.9.2015.  Δεν μπορούμε, όμως, να συμφωνήσουμε κατά το μέρος που αφορά την εγκυρότητα της Ένορκης Δήλωσης που συνοδεύει την αίτηση. Η αίτηση για επαναφορά της απορριφθείσας Έφεσης φέρει ημερ. 30.9.2015.  Η Ένορκη Δήλωση της κ. Κωνσταντίνας Αρκάδη που συνοδεύει και υποστηρίζει την αίτηση φέρει ημερ. 29.9.2015.  Στις παραγρ. 14 και 15 της Ένορκης Δήλωσης γίνεται αναφορά σε « παρούσα αίτηση» .  Ενδεικτικά αναφέρουμε το περιεχόμενο της παράγρ. 15: «15.  Εν όψει των ανωτέρω πιστεύω ότι είναι ορθό και δίκαιο και προς το συμφέρον της δίκαιη απονομής δικαιοσύνης όπως η παρούσα αίτηση εγκριθεί.» Το Εφετείο κατά την ημέρα ακρόασης της αίτησης, ζήτησε τις θέσεις των διαδίκων αναφορικά με την εγκυρότητα της Ένορκης Δήλωσης, ενόψει του ότι αυτή προηγείται χρονικά της αίτησης και σ'  αυτήν γίνεται αναφορά σε ανύπαρκτη αίτηση, κατά τον χρόνο που αυτή έγινε, όπως επίσης κατά πόσο αυτή η αίτηση καταχωρίστηκε σε υφιστάμενο πλαίσιο Διαδικασίας. Ο ευπαίδευτος συνήγορος για την Αιτήτρια με αναφορά στη νομολογία, Δικονομικούς Κανόνες και Συγγράμματα, διαχώρισε, και πολύ ορθά κατά τη γνώμη μας, τις ενδιάμεσες αιτήσεις που καταχωρούνται σε υφιστάμενο πλαίσιο διαδικασίας και αυτές οι οποίες καταχωρούνται πριν την έναρξη της διαδικασίας π.χ. αγωγής.  Είναι η εισήγηση του ότι εδώ, παρόλον που η Έφεση απερρίφθη, εξακολουθεί να υφίσταται το πλαίσιο, η διαδικασία και η αίτηση φέρει τον αριθμό και τίτλο της Έφεσης.  Για το λόγο αυτό η αίτηση εμπίπτει στην πρώτη κατηγορία όπου είναι επιτρεπτή η καταχώρηση έστω και προχρονολογημένης Ένορκης Δήλωσης. Αντίθετη ήταν η εισήγηση της άλλης πλευράς.  Σύμφωνα με αυτήν δεν υπάρχει « ζωντανό » πλαίσιο και συνεπώς η Ένορκη Δήλωση που χρονικά προηγείται δεν θέτει υπόβαθρο γεγονότων για εξέταση με συνέπεια η Ένορκη Δήλωση να μην είναι έγκυρη. Εξετάσαμε το ζήτημα με μεγάλη προσοχή, σε συνάρτηση με όσα έχουν αναφέρει οι ευπαίδευτοι συνήγοροι.  Τα όσα αναφέρθηκαν στην S . A . Constantinou Ltd κ.α. ν. Marfin Popular Bank Public Co Ltd (2009) 1 A. A . D . 754 δεν τυγχάνουν εφαρμογής στην υπό εξέταση υπόθεση.  Στην S . A . Constantinou Ltd εκκρεμούσε  η αγωγή και συνεπώς θεωρήθηκε ως ενδιάμεση αίτηση, η αίτηση την οποία συνόδευε η Ένορκη Δήλωση.  Χαρακτηριστικό τ' ακόλουθο απόσπασμα από την απόφαση: «Κανένας από τους θεσμούς που έχουν επικληθεί δεν απαγορεύει την υπογραφή μιας ένορκης δήλωσης πριν την καταχώριση μιας ενδιάμεσης αίτησης σε αγωγή που εκκρεμεί ενώπιον του Δικαστηρίου .» (η υπογράμμιση είναι δική μας) Αντίθετα, στην Stavros Hotels Apartments Ltd κ.α. (Αρ. 1) (1994) 1 Α.Α.Δ. 389 Ένορκη Δήλωση που συνόδευε αίτηση για έκδοση Προσωρινού Διατάγματος και χρονικά προηγείτο του χρόνου καταχώρισης της αγωγής θεωρήθηκε αντικανονική ως αντίθετη με τις πρόνοιες της Δ.39 θ.3 των Θεσμών Πολιτικής Δικονομίας.  Η ίδια αρχή ακολουθήθηκε και στην Nicolaou Bros Tourist Enterprises Ltd (1999) 1 Α.Α.Δ. 201 όπου αποφασίστηκε ότι Ένορκη Δήλωση που υπεγράφη μια μέρα πριν την καταχώρηση της αγωγής προς υποστήριξη αίτησης δεν θα μπορούσε να ληφθεί υπόψη και δεν θα μπορούσε να θεραπευθεί με την νέα Δ.64 (βλ. επίσης Tandum Ltd Πολ. Αίτ. 131/2014, ημερ. 22.7.2014, ECLI:CY:AD:2014:D556 Πολ. Αίτ. 131/2014, ημερ. 22.7.2014, ECLI:CY:AD:2014:D556 ). Στην υπό εξέταση αίτηση παρατηρείται ότι η αίτηση για επαναφορά έφεσης γίνεται μεν με τον τίτλο και αριθμό της απορριφθείσας έφεσης αλλά χωρίς αυτή να βρίσκεται εν ζωή.  Συναρτάται δηλαδή η Ένορκη Δήλωση με ανύπαρκτη, κατά το χρόνο που έγινε η όρκιση, αίτηση επαναφοράς ή Έφεση.  Σύμφωνα με την Δ.39 θ.3 των Θεσμών Πολιτικής Δικονομίας, κάθε Ένορκη Δήλωση θα τιτλοφορείται \" in the cause or matter in which it is sworn \" .  Εδώ, κατά τον χρόνο που έγινε η Ένορκη Δήλωση, δεν ευρίσκοντο εν ζωή ούτε η Έφεση αλλά ούτε και η αίτηση για επαναφορά της. Η αίτηση συνιστά αυτόνομη διαδικασία με μοναδικό επίδικο θέμα προς τελική επίλυση το κατά πόσο η απορριφθείσα έφεση θα επανέλθει. Σε εξαιρετικές περιπτώσεις, το Δικαστήριο δύναται να δεχθεί μια τέτοια Ένορκη Δήλωση με ανάληψη υποχρέωσης για επανόρκιση και κατάθεση νέας Ένορκης Δήλωσης (μέσα στο ορθό πλαίσιο) (βλ. Stavros Hotels Apartments Ltd κ.α. ( άνω)). Δεν μας έχουν τεθεί τέτοια στοιχεία που να εντάσσουν την περίπτωση σε εξαιρετική και συνεπώς δεν μπορεί να δοθεί άδεια προς τούτο. Για τον πιο πάνω λόγο η αίτηση δεν μπορεί να επιτύχει και απορρίπτεται, με έξοδα εις βάρος της Αιτήτριας, όπως θα υπολογιστούν από τον αρμόδιο Πρωτοκολλητή και θα εγκριθούν από το Δικαστήριο. Μ.Μ. ΝΙΚΟΛΑΤΟΣ, Π. Λ. ΠΑΡΠΑΡΙΝΟΣ, Δ. /γκ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Έφεση Αρ. Ε126/2013) 1 η Φεβρουαρίου, 2017 [ΝΙΚΟΛΑΤΟΣ, Π., ΠΑΡΠΑΡΙΝΟΣ, ΣΤΑΜΑΤΙΟΥ, Δικαστές] ΦΩΤΕΙΝΗ ΙΒΡΟΥ, Εφεσείουσα/Εναγόμενη 2/Αιτήτρια, ΚΑΙ 1. ΕΛΕΝΗ ΜΑΥΡΟΚΩΝΣΤΑΝΤΗ, 2. LANE ASSETS LIMITED, Εφεσίβλητοι/Ενάγοντες/Καθ΄ων η Αίτηση. Εφεσίβλητοι/Ενάγοντες/Καθ΄ων η Αίτηση. ΑΙΤΗΣΗ ΓΙΑ ΕΠΑΝΑΦΟΡΑ ΤΗΣ ΕΦΕΣΗΣ ΗΜΕΡΟΜΗΝΙΑΣ 30.9.2015 ΑΙΤΗΣΗ ΓΙΑ ΕΠΑΝΑΦΟΡΑ ΤΗΣ ΕΦΕΣΗΣ ΗΜΕΡΟΜΗΝΙΑΣ 30.9.2015 Μ. Χαρτζιώτης με Κ. Αρκάδη (κα), για την ΕφεσείουσαΑιτήτρια. Α. Προδρόμου (κα) για Χρ. Χατζηστερκώτη, για τους ΕφεσίβλητουςΚαθ΄ων η Αίτηση. Καθ΄ων η Αίτηση. Α Π Ο Φ Α Σ Η ΣΤΑΜΑΤΙΟΥ, Δ. : Στις 30.10.2014 δόθηκαν οδηγίες από το Εφετείο για την ετοιμασία των περιγραμμάτων αγορεύσεων, σύμφωνα με τις προθεσμίες που προβλέπονται στους σχετικούς Κανονισμούς. Η εφεσείουσααιτήτρια δεν συμμορφώθηκε, με αποτέλεσμα στις 8.9.2015 η έφεσή της να απορριφθεί, στη βάση του Κανονισμού 13(ε) του περί Εφέσεων (Προδικασία, Περιγράμματα Αγορεύσεων, Περιορισμός του Χρόνου των Προφορικών Αγορεύσεων και Συνοπτική Διαδικασία για την Απόρριψη Προδήλως Αβάσιμων Εφέσεων) Διαδικαστικού Κανονισμού του 1996. Στις 30.9.2015 καταχωρίστηκε η υπό κρίση αίτηση, με την οποία ζητείται επαναφορά της έφεσης και οδηγίες σχετικά με την περαιτέρω πορεία της. Η αίτηση συνοδεύεται από ένορκη δήλωση της Κωνσταντίας Αρκάδη, δικηγόρου στη δικηγορική εταιρεία Μάριος Χαρτζιώτης και Σία ΔΕΠΕ, δικηγόρων της αιτήτριας, στην οποία αναφέρει ότι είναι η ίδια προσωπικά που συνέταξε, με οδηγίες της αιτήτριας, τη συγκεκριμένη έφεση. Προβάλλεται ως λόγος παράλειψης καταχώρησης του περιγράμματος αγόρευσης η ασθένεια που αντιμετώπιζε από τον Ιούλιο του 2014, σε συνδυασμό με τη φαρμακευτική αγωγή που λάμβανε, η οποία επηρέασε την ικανότητά της να αποδώσει στην εργασία της και να ανταποκριθεί πλήρως στα καθήκοντά της, χωρίς αυτό να γίνεται αντιληπτό από την ίδια σε πλήρη έκταση. Προς τούτο, επισυνάπτεται σχετική ιατρική βεβαίωση ως Τεκμήριο 1. Σ΄ αυτήν, περαιτέρω, αναφέρεται, μεταξύ άλλων, ότι η κατάσταση της υγείας της βελτιώθηκε και ομαλοποιήθηκε από το Φεβρουάριο του 2015, οπόταν και επανήλθε σε πλήρη αποδοτικότητα και λειτουργικότητα στην εργασία της. Ενημερώθηκε, όπως αναφέρει η ομνύουσα, από το συνάδελφό της που εμφανίστηκε για τις οδηγίες του Εφετείου, όμως, λόγω της κατάστασής της, δεν μπόρεσε να ανταποκριθεί, αφήνοντας το φάκελο της υπόθεσης στο αρχείο του γραφείου, χωρίς να σημειώσει τις προθεσμίες για προώθηση της διαδικασίας. Η συγκεκριμένη υποχρέωση επανήλθε στη μνήμη της μόλις παρέλαβε την ειδοποίηση του Πρωτοκολλητείου ημερομηνίας 8.9.2015, η οποία παρελήφθη στις 24.9.2015. Την υπόθεση χειρίζεται προσωπικά από το αρχικό στάδιο και μόνο η ίδια θα μπορούσε να ετοιμάσει, με τον καλύτερο δυνατό τρόπο, το σχετικό περίγραμμα. Εισηγείται ότι θα ήταν άδικο για την αιτήτρια να απωλέσει το δικαίωμά της να τύχει εκδίκασης της έφεσης «όταν δεν επέδειξε ούτε αδιαφορία ούτε ασέβεια προς το Δικαστήριο, αλλά αντίθετα η Εφεσείουσα έδειξε υπέρμετρο ζήλο για τις δικαστικές διαδικασίες και προώθησε την υπόθεση της πρωτοδίκως με σειρά αιτήσεων και ακροάσεων με κάθε συνέπεια, επιμέλεια και σεβασμό προς τους θεσμούς.» Τα δικαιώματα των εφεσιβλήτωνκαθ΄ων η αίτηση, σύμφωνα με την ομνύουσα, δεν έχουν επηρεαστεί καθ΄ οιονδήποτε τρόπο και δεν θα επηρεαστούν σε περίπτωση που επαναφερθεί η έφεση. Δίδεται δε η διαβεβαίωση ότι, σε περίπτωση έγκρισης της αίτησης, το περίγραμμα αγόρευσης θα καταχωρηθεί άμεσα. Οι εφεσίβλητοικαθ΄ων η αίτηση αντιτίθενται στην επαναφορά της έφεσης εγείροντας 12 συνολικά λόγους ένστασης. Συνοπτικά, εγείρεται θέμα παρατυπίας της ένορκης δήλωσης που συνοδεύει την αίτηση, η οποία υπεγράφη μίαν ημέρα πριν την καταχώρηση της αίτησης, αμφισβητείται η στοιχειοθέτηση των προϋποθέσεων που τίθενται από το σχετικό διαδικαστικό κανονισμό και αμφισβητείται η αλήθεια των ισχυρισμών που προβάλλονται στην ένορκη δήλωση. Περαιτέρω, ισχυρίζονται οι καθ΄ων η αίτηση ότι η αίτηση αποτελεί κατάχρηση της διαδικασίας και η αιτήτρια κωλύεται να προβάλει τέτοιους ισχυρισμούς λόγω της συμπεριφοράς της, η οποία είναι ασυγχώρητη και εξισώνεται με περιφρονητική παραγνώριση της δικαστικής διαδικασίας και των δικαιωμάτων των καθ΄ων η αίτηση και πλήττει το συμφέρον της απονομής της δικαιοσύνης. Σκοπός της αίτησης, σύμφωνα με τους λόγους ένστασης, είναι η καθυστέρηση στην απονομή της δικαιοσύνης και στην προώθηση της εκτέλεσης της απόφασης που εκδόθηκε στις 20.2.2012 και, κατ΄ επέκταση, η καταπάτηση της αρχής της τελεσιδικίας και της ταχείας και εντός ευλόγου χρόνου απονομής της δικαιοσύνης, με την παράλληλη παραβίαση των συνταγματικών δικαιωμάτων των καθ΄ων η αίτηση. Στην ένορκη δήλωση της καθ΄ης η αίτηση 1 που συνοδεύει την ένσταση αναπτύσσονται οι λόγοι ένστασης και παρατίθενται με χρονολογική σειρά τα γεγονότα που αφορούν στη δικαστική διαμάχη μεταξύ των διαδίκων, από της έκδοσης της επίδικης απόφασης μέχρι την καταχώρηση της αίτησης. Θεωρούμε σκόπιμο να παραθέσουμε επιγραμματικά τα γεγονότα αυτά: · Στις 19.1.2010 εκδόθηκε απόφαση ερήμην εναντίον της αιτήτριας. · Στις 14.6.2010 καταχωρήθηκε αίτηση για παραμερισμό της απόφασης από την αιτήτρια και στις 15.6.2010 μονομερής αίτηση για αναστολή εκτέλεσης της απόφασης. Στις 7.7.2011 εκδόθηκε διάταγμα παραμερισμού της απόφασης. · Στις 7.7.2011 οι καθ΄ων η αίτηση άσκησαν έφεση εναντίον της πιο πάνω απόφασης, η οποία απεσύρθη στις 21.3.2012. · Στις 24.1.2012 δόθηκε ειδοποίηση στους καθ΄ων η αίτηση από τον Πρωτοκολλητή του Επαρχιακού Δικαστηρίου Λεμεσού, σύμφωνα με τη Δ.17 θ.14(1), για υποβολή αίτησης για έκδοση απόφασης, λόγω παράλειψης της αιτήτριας να καταχωρήσει εμφάνιση. · Στις 6.2.2012 καταχωρήθηκε μονομερής αίτηση για απόφαση εναντίον της αιτήτριας, λόγω παράλειψης καταχώρησης σημειώματος εμφάνισης, και στις 20.2.2012 εξεδόθη απόφαση, η οποία δεν εφεσιβλήθηκε. Αυτό βεβαιώνεται από τον Πρωτοκολλητή του Επαρχιακού Δικαστηρίου Λεμεσού στις 6.4.2012. · Στις 9.7.2012 καταχωρήθηκε από την αιτήτρια αίτηση για παραμερισμό της εν λόγω απόφασης και μονομερής αίτηση για αναστολή εκτέλεσής της. Αυθημερόν εκδόθηκε μονομερώς προσωρινό διάταγμα αναστολής εκτέλεσης, το οποίο ακυρώθηκε στις 6.8.2012, μετά από ακροαματική διαδικασία. · Στις 7.8.2012 αποσύρθηκε η αίτηση παραμερισμού, ημερομηνίας 9.7.2012, με δικαίωμα καταχώρησης νέας και την ίδια ημέρα καταχωρήθηκε νέα αίτηση για παραμερισμό της απόφασης και νέα μονομερής αίτησης για αναστολή εκτέλεσης της απόφασης. Την ίδια ημέρα εκδόθηκε μονομερώς προσωρινό διάταγμα το οποίο, ακολούθως, στις 7.8.2012, ακυρώθηκε μετά από διαδικασία για έκδοση προνομιακών ενταλμάτων certiorari και prohibition . · Στις 21.6.2013 απορρίφθηκε η αίτηση για παραμερισμό της απόφασης, αντικείμενο της υπό κρίση έφεσης, η οποία καταχωρήθηκε στις 3.7.2013. · Στις 30.10.2014 η έφεση ορίστηκε για προδικασία, όπου δόθηκαν οδηγίες για την καταχώρηση περιγραμμάτων, σύμφωνα με τους διαδικαστικούς κανονισμούς. Οι ευπαίδευτοι συνήγοροι των δύο πλευρών ανέπτυξαν τις αντίστοιχες θέσεις τους σε λεπτομερείς και εμπεριστατωμένες γραπτές αγορεύσεις, τις οποίες εξετάσαμε. Η ένορκη δήλωση που συνοδεύει την αίτηση προηγήθηκε χρονικά της καταχώρησης της αίτησης για επαναφορά κατά μίαν ημέρα. Αυτό, καθιστά άκυρη την αίτηση, υποστήριξαν οι καθ΄ ων η αίτηση. Με την απόρριψη της έφεσης, αυτή έπαυσε να υφίσταται. Κατά συνέπεια, η ένορκη δήλωση που προηγήθηκε χρονικά της καταχώρησης της αίτησης καταχωρήθηκε εκτός δικονομικού πλαισίου και δεν μπορεί να θεμελιώσει το πραγματικό υπόβαθρο για τη χορήγηση της θεραπείας που ζητείται, εφόσον το περιεχόμενό της δεν συνδέεται με οποιανδήποτε υφιστάμενη, κατά τον ουσιώδη χρόνο, αίτηση. Ως προς το συγκεκριμένο λόγο ένστασης, διαφωνώ, με όλο το σεβασμό, με την απόφαση της πλειοψηφίας. Οι υποθέσεις στις οποίες αναφέρθηκαν οι συνήγοροι, όπου κρίθηκε ότι ένορκη δήλωση προγενέστερη της καταχώρησης της αγωγής δεν μπορεί να αποτελέσει πραγματικό υπόβαθρο για τη χορήγηση της θεραπείας που ζητείται, αφορά υποθέσεις στις οποίες η ένορκη δήλωση προηγήθηκε της καταχώρησης δικαστικής διαδικασίας, ήτοι αγωγής ή  πρωτογενούς αίτησης. Και αυτό γιατί, δυνάμει της Δ.39 θ.3, μία ένορκη δήλωση θα πρέπει να τιτλοφορείται « In the cause or matter in which it is sworn .» Ακόμα, όμως, και σε περιπτώσεις παρεμπιπτόντων διαταγμάτων, υπάρχει νομολογία, σύμφωνα με την οποία, σε εξαιρετικές περιπτώσεις, το Δικαστήριο μπορεί να εκδώσει παρεμπίπτον διάταγμα, με την προσθήκη όμως πως το Δικαστήριο απαιτεί ανάληψη υποχρέωσης για επανόρκιση και κατάθεση νέας ένορκης δήλωσης (βλ. Halsbury ' s Laws of England , 4 η Έκδοση, Τόμος 24, παράγραφος 1059 και Annual Practice 1958, Τόμος 1, σελίδα 922 και Stavros Hotels Apartments Ltd. κ.ά. (Aρ. 1) (1994) 1 A . A .Δ. 389 ). Σχετικό είναι το πιο κάτω απόσπασμα από την υπόθεση S. A. Constantinou Ltd κ.ά. ν. Marfin Popular Bank Public Co. Ltd (2009) 1 ΑΑΔ 754 : « Η Διαταγή 39, Θεσμός 3 προνοεί απλά ότι μια ένορκη δήλωση θα τιτλοφορείται με το θέμα ή για το ζήτημα στο οποίο αναφέρεται. Μια ένορκη δήλωση θα μπορούσε να θεωρηθεί ως αντικανονική όταν αυτή καταχωρείται πριν από την καταχώριση της αγωγής, αν και το πρόβλημα θα μπορούσε να θεραπευθεί με την κατάθεση νέας ένορκης δήλωσης. Όπως έχει τονιστεί στη Stavros Hotels Apartments Ltd. κ.ά. (Aρ. 1) (1994) 1 A . A .Δ. 389, μια ένορκη δήλωση θεωρείται αντικανονική και δεν μπορεί να ληφθεί υπόψη όταν υπογράφηκε πριν από την καταχώριση της αγωγής, αν και σε μια τέτοια περίπτωση το Δικαστήριο μπορεί να απαιτήσει την ανάληψη υποχρέωσης επανόρκισης και κατάθεση μια νέας ένορκης δήλωσης. Στην παρούσα περίπτωση ο τίτλος της ένορκης δήλωσης είναι αρκούντως ικανοποιητικός, αφού αναφέρεται στον τίτλο της αγωγής που ήδη εκκρεμεί και έχει επισυναφθεί στην ένσταση που έχει καταχωρηθεί, η οποία αναφέρεται \"ως πρόθεση ένστασης στη συνέχιση του εκδοθέντος διατάγματος της 8/5/2007\". » Στην παρούσα περίπτωση, η ένορκη δήλωση έγινε μίαν ημέρα πριν την καταχώρηση της αίτησης για επαναφορά της έφεσης. Η ένορκη δήλωση έχει τον τίτλο της πολιτικής έφεσης, της οποίας ζητείται η επαναφορά. Το γεγονός ότι η έφεση έχει απορριφθεί, δεν αλλοιώνει τα πράγματα. Πρόκειται για ένορκη δήλωση που αποτελεί το πραγματικό υπόβαθρο επί του οποίου η εφεσείουσα ζητά την επαναφορά, δηλαδή την αναβίωση της συγκεκριμένης έφεσης με την οποία τιτλοφορείται η ένορκη δήλωση. Δεν θεωρώ ότι με αυτά τα δεδομένα η αίτηση καθίσταται άκυρη, πέραν του ότι θα μπορούσε να επανορκιστεί η ενόρκως δηλούσα, όπως δήλωσε ο ευπαίδευτος συνήγορος της αιτήτριας. Αναφορικά με την ουσία της αίτησης, ο Κανονισμός 13(ε), που αποτελεί το δικαιοδοτικό βάθρο της αίτησης, προνοεί ότι: \"(13)(ε) Στο τέλος εκάστου μηνός, το Πρωτοκολλητείο του Ανωτάτου Δικαστηρίου ετοιμάζει κατάλογο των εφέσεων στις οποίες οι διάδικοι παρέλειψαν να καταχωρήσουν περιγράμματα αγορεύσεων και θέτει τον κατάλογο ενώπιον του αρμόδιου Εφετείου, το οποίο επιλαμβάνεται του θέματος. Νοείται ότι έφεση ή αντέφεση που απορρίπτεται, δυνάμει του παρόντος Κανονισμού, επαναφέρεται όταν αποδεικνύεται ότι η μη καταχώριση περιγράμματος αγόρευσης, οφείλεται σε λόγο πέραν των δυνάμεων του εφεσείοντα ή αντεφεσείοντα ανάλογα με την περίπτωση, με αποτέλεσμα η μη επαναφορά της να ισοδυναμεί με αποστέρηση του δικαιώματος να ακουστούν.\" Πριν την τροποποίηση του Κανονισμού δεν υπήρχε κανονιστική πρόνοια για την επαναφορά έφεσης που απορρίφθηκε λόγω παράλειψης υποβολής περιγράμματος αγόρευσης εντός των καθορισμένων χρονικών πλαισίων. Παρεχόταν, όμως, τέτοια δυνατότητα, βάσει της σύμφυτης εξουσίας του δικαστηρίου, όπως καθιερώθηκε στην υπόθεση Τουβλοποιεία Παλαικύθρου Γίγας Λτδ ν. Ουστά (αρ. 1) (1994) 1 ΑΑΔ 109 , όπου καθορίστηκαν τα πλαίσια της άσκησης της εξουσίας αυτής. Σχετικό είναι το πιο κάτω απόσπασμα, από τη σελίδα 113, της απόφασης: « Οι θεσμοί Πολιτικής Δικονομίας οι οποίοι υφίσταντο κατά την εγκαθίδρυση της Δημοκρατίας, υπόκεινται κατά την εφαρμογή τους (’ρθρο 188.1) σε εναρμονισμό προς το Σύνταγμα [βλ. μεταξύ άλλων, The United Bible Societies (Gulf) v. Χατζηκακού (1990) 1 Α.Α.Δ. 395 ]. Η προσαρμογή αυτή περιορίζει την εξουσία για επαναφορά έφεσης η οποία απορρίπτεται βάσει της Δ.35 θ.13 στις περιπτώσεις που η επαναφορά έχει ως λόγο τη διασφάλιση του δικαιώματος του διαδίκου που κατοχυρώνει το ’ρθρο 30.3(β) του Συντάγματος. Αυτό είναι το θεμέλιο της δικαιοδοσίας μας και μέσα σ' αυτό το πλαίσιο θα εξετάσουμε το εγερθέν θέμα. » Στην υπόθεση Βαρδιάνος ν. Richards (1998) 1 AAΔ 698 , όπου προβλήθηκε λάθος ή αμέλεια δικηγόρου, έγινε αναφορά στην περιορισμένη δυνατότητα επαναφοράς έφεσης ως ακολούθως: «Ο διάδικος δεν μπορεί, κατά κανόνα, να προβάλλει το λάθος, αμέλεια ή παράλειψη του δικηγόρου του για να πετυχαίνει την παράταση προθεσμιών ή την αναγέννηση δικαστικών διαδικασιών.  Θα αποτελούσε ένα εύσχημο τρόπο υπερφαλάγγισης των δικονομικών διατάξεων. Από τη συμμόρφωση προς τα χρονοδιαγράμματα αυτά εξαρτάται η απρόσκοπτη απονομή της δικαιοσύνης και συνακόλουθα το κύρος της. Μας ενισχύουν , σε αυτή τη θέση , τα λεχθέντα στην υπόθεση Grand Metropolitan Nominee (No 2) Co Ltd v. Evans, The Times Law Reports, May 15, 1992: \"The court should not be astute to find excuses for such failure since obedience to orders of the court is the foundation on which its authority is founded.\" . Διαφορετική αντιμετώπιση θα δημιουργούσε επικίνδυνα ρήγματα στην απονομή της δικαιοσύνης. » Διακρίνεται, επίσης, σύμφωνα με τη νομολογία, η περίπτωση όπου ζητείται παράταση χρόνου για την υποβολή περιγράμματος, ενώ η έφεση βρίσκεται ακόμα εν ζωή από εκείνη όπου το αίτημα γίνεται μετά την απόρριψη της αίτησης (βλ. Χ\"Κυριάκος (Φρου Φρου) Λτδ ν. Terzian Tr. House Ltd (Αρ.1) (1998) 1 ΑΑΔ 102 ). Όπως δε τέθηκε στην υπόθεση Cyprus Import Corporation Ltd v. Σενέκης (1998) 1 ΑΑΔ 1108 : «Το δικαίωμα, το οποίο κατοχυρώνει το ’ρθρο 30.3(β) του Συντάγματος, αποβλέπει στη διασφάλιση πρέπουσας ευκαιρίας στο διάδικο να προβάλει τους ισχυρισμούς του ενώπιον του δικαστηρίου και την παροχή σ' αυτό επαρκούς χρόνου για την προπαρασκευή της υπόθεσής του. Απολήγει στην κατοχύρωση δικαιώματος για την παροχή λογικής ευκαιρίας στο διάδικο να θέσει την υπόθεσή του ενώπιον του δικαστηρίου. Στην προκείμενη περίπτωση, εξασφαλίστηκε το δικαίωμα αυτό στην εφεσείουσα. Μόνο όπου λόγοι πέραν της θελήσεως του διαδίκου εμποδίζουν την άσκηση του δικαιώματος αυτού, εγείρεται θέμα επαναφοράς της έφεσης, γιατί, σ' εκείνη την περίπτωση, τεκμαίρεται ότι ο διάδικος στερήθηκε της ευκαιρίας να παρουσιάσει την υπόθεσή του. Αυτό δε συμβαίνει εκεί όπου η μη άσκηση του δικαιώματος οφείλεται σε αδιαφορία, αμέλεια, ή σφάλμα του. » Οι αρχές που εφαρμόστηκαν στη βάση της σύμφυτης εξουσίας του Δικαστηρίου εφαρμόστηκαν και μετά την τροποποίηση του Κανονισμού 13(ε), όπως αναφέρθηκε στην υπόθεση Ρουβανιάς Λτδ ν. Δημοκρατίας (2000) 3 ΑΑΔ 191 . Στην υπόθεση αυτή τονίστηκαν, επίσης, τα ακόλουθα σχετικά: «Το κριτήριο της επαναφοράς περικλείεται στη φράση \"πέραν των δυνάμεων του εφεσείοντα ή αντεφεσείοντα\". Εκφράζει με σαφήνεια την πρόθεση των συντακτών του Κανονισμού να περιορίσουν στο ελάχιστο το πεδίο άσκησης της δικαιοδοσίας για επαναφορά. Προφανώς γιατί διαφορετική αντιμετώπιση θα μπορούσε να δημιουργήσει επικίνδυνα ρήγματα στην εφαρμογή της αρχής της τελεσιδικίας. . . Η φράση δεν μπορεί παρά να σημαίνει εξαιρετικό, έκτακτο ή σπάνιο συμβάν ή περίσταση, που είναι απρόβλεπτο και εκτός ελέγχου.» Έχει επανειλημμένα λεχθεί ότι, για να αναβιώσει έφεση η οποία έχει απορριφθεί, θα πρέπει το Δικαστήριο να ικανοποιηθεί ότι οι λόγοι που απέτρεψαν την έγκαιρη καταχώρηση του περιγράμματος αγόρευσης ήταν πέραν των δυνάμεων του εφεσείοντα ή του δικηγόρου του ( A. Messios & Sons Ltd κ.ά. ν. Λεωνίδα (2010) 1 ΑΑΔ 1655 ) και η μη επαναφορά της έφεσης να ισοδυναμεί με αποστέρηση του δικαιώματος του εφεσείοντα να ασκουστεί (βλ. Χρίστου ν. Χ\"Ιωάννου κ.ά. (2001 ) 1 ΑΑΔ 447 ). Στην υπόθεση Α.Ν. Stasis Estates Co Ltd v. Ιωάννου (2000) 1ΑΑΔ 1082 , λόγοι υγείας του δικηγόρου δεν οδήγησαν σε επαναφορά της έφεσης, εφόσον κρίθηκε ότι «δεν έχει στοιχειοθετηθεί η επίκληση λόγου πέραν των δυνάμεων του εφεσείοντα που να καθιστούσε τη μη επαναφορά της έφεσης αποστέρησης του δικαιώματος του εφεσείοντα να ακουστεί όπως αυτό συγκεκριμενοποιείται από τη νομολογία» . Στην υπόθεση Μίαρης κ.ά. ν. Λαϊκή Κυπριακή Τράπεζα Λτδ (2009) 1 ΑΑΔ 435 , αναφέρθηκε ότι η αυστηρή προσέγγιση της νομολογίας δε σημαίνει ότι παραλείψεις και σφάλματα του δικηγόρου δεν μπορούν ποτέ να δικαιολογήσουν την επαναφορά απορριφθείσας έφεσης. Όπως διαφαίνεται από την απόφαση στην υπόθεση Μανώλη ν. Ελευθερίου (2000) 1 ΑΑΔ 2034 , η επαναφορά μπορεί να επιτραπεί σε περιπτώσεις όπου αντικειμενικοί παράγοντες, αν και δεν απολήγουν σε \"πέραν των δυνάμεων\" κατάσταση, εν τούτοις, απολήγουν σε τέτοια αποδυνάμωση του δικηγόρου που να μην μπορούσε να ανταποκριθεί σε ό,τι απαιτείτο. Όπως προστέθηκε στην ίδια απόφαση, η οποία υιοθετήθηκε και στην υπόθεση Adboard Ltd κ.ά. ν. Δήμου Στροβόλου Πολ. Έφ. 148/11 ημερομηνίας 27.5.2013 , τα Δικαστήρια δεν μπορούν να αυτοδεσμευθούν σε οποιοδήποτε κανόνα που θα περιόριζε τη θεμελιακή τους υποχρέωση να διασφαλίσουν την ισορροπία μεταξύ αφενός της ανάγκης συμμόρφωσης προς τις διαδικαστικές οδηγίες τους προς όφελος και της τελεσιδικίας και αφετέρου, του δικαιώματος του διαδίκου να ακουστεί. Ούτε μπορούν να καταγραφούν εκ των προτέρων εξαντλητικά οι περιπτώσεις που θα επέτρεπαν ή δεν θα επέτρεπαν επαναφορά απορριφθείσας έφεσης. Στην προκείμενη περίπτωση, η ομνύουσα αναφέρει ότι πήρε τις οδηγίες για τα περιγράμματα και άφησε το φάκελο στο αρχείο, χωρίς να σημειώσει την ημερομηνία, λόγω της κατάστασης της υγείας της. Οι λόγοι υγείας που γίνεται επίκληση στην ένορκη δήλωση και υποστηρίζονται από το ιατρικό πιστοποιητικό που επισυνάπτεται, χαρακτηρίζονται από γενικότητα, αφορούν μία μεγάλη χρονική περίοδο που η ομνύουσα συνέχισε να εργάζεται με ομαλοποίηση της κατάστασής της από το Φεβρουάριο του 2015, δηλαδή επτά περίπου μηνών πριν την απόρριψη της έφεσης. Δεν θεωρούμε ότι οι λόγοι που επικαλείται η ομνύουσα οδηγούν σε «εξαιρετικό έκτακτο ή σπάνιο συμβάν ή περίσταση, που είναι απρόβλεπτο ή εκτός ελέγχου» , όπως καθορίστηκε στη Ρουβανιάς (πιο πάνω). Ούτε εντάσσεται η περίπτωση στα πολύ περιορισμένα πλαίσια της φειδούς, με την οποία ασκείται η εξουσία του Δικαστηρίου, όπως καθορίστηκε από τη νομολογία (βλ. μεταξύ άλλων Α.Ν. Stasis Estates Ltd (πιο πάνω)). Περαιτέρω, γίνεται επίκληση του υπέρμετρου ζήλου που επέδειξε η αιτήτρια για την προώθηση της υπόθεσής της πρωτοδίκως. Όμως, η ιστορική αναδρομή της υπόθεσης, την οποία παραθέσαμε πιο πάνω, δεν υποστηρίζει αυτή τη θέση. Αντίθετα, επανειλημμένα επεδείχθηκε ασυνέπεια από πλευράς της αιτήτριας, η οποία της αποστερεί το δικαίωμα να επικαλείται «συνέπεια, επιμέλεια και σεβασμό προς τους θεσμούς» . Το στοιχείο αυτό διαφοροποιεί την παρούσα περίπτωση από την υπόθεση Μίαρης κ.ά. ν. Λαϊκή Κυπριακή Τράπεζα Λτδ (πιο πάνω) , που μας παρέπεμψε ο κ. Χαρτζιώτης, στην οποία επετράπη επαναφορά της έφεσης. Για τους πιο πάνω λόγους θεωρούμε ότι δεν έχει στοιχειοθετηθεί η επίκληση λόγου, πέραν των δυνάμεων της εφεσείουσας που να καθιστούσε τη μη επαναφορά της έφεσης αποστέρηση του δικαιώματός της να ακουστεί, ως προνοείται από τον Κανονισμό 13(ε) και έχει διασαφηνιστεί από τη νομολογία. Η αίτηση απορρίπτεται, με έξοδα εναντίον της αιτήτριας, όπως θα υπολογιστούν από τον αρμόδιο Πρωτοκολλητή και θα εγκριθούν από το αρμόδιο Δικαστήριο. ΣΤΑΜΑΤΙΟΥ, Δ. /ΧΤΘ"
  },
  {
    "filename": "1-201703-12-17NomAr.htm",
    "text": "ECLI:CY:AD:2017:D72 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Αίτηση Νομικής Αρωγής Αρ. 12/2017) (Αίτηση Νομικής Αρωγής Αρ. 12/2017) 7 Μαρτίου 2017 [ΠΑΜΠΑΛΛΗΣ, Δ/στής] ΑΝΑΦΟΡΙΚΑ ΜΕ Τ O Ν ΠΕΡΙ ΝΟΜΙΚΗΣ ΑΡΩΓΗΣ ΔΙΑΔΙΚΑΣΤΙΚΟ ΚΑΝΟΝΙΣΜΟ (ΑΡ. 1) ΤΟΥ 2003 Ο ΠΕΡΙ ΝΟΜΙΚΗΣ ΑΡΩΓΗΣ ΝΟΜΟΣ (Ν. 165(Ι)/2002) ΑΙΤΗΣΗ ΓΙΑ ΠΑΡΟΧΗ ΔΩΡΕΑΝ ΝΟΜΙΚΗΣ ΑΡΩΓΗΣ ΑΙΤΗΣΗ ΑΠΟ GUL AGHA MOHAMMAD WAZIR Αιτητής παρών προσωπικά. Β. Καρλεττίδου (κα) , Δικηγόρος της Δημοκρατίας, εκ μέρους του Γενικού Εισαγγελέα, για τους Καθ'ων η αίτηση. Α Π Ο Φ Α Σ Η ( Ex tempore ) ΠΑΜΠΑΛΛΗΣ, Δ : Υποβλήθηκε την 1 η Μαρτίου 2017 αίτηση στη βάση του περί Νομικής Αρωγής Νόμου 165(Ι)/2002 . Στην αίτηση αναφέρεται ότι υποβάλλεται για να παρασχεθεί δυνατότητα καταχώρισης H abeas Corpus . Ο αιτητής στη δική του ένορκη δήλωση αναφέρει ότι κατάγεται από το Αφγανιστάν και τώρα βρίσκεται υπό περιορισμό στα κρατητήρια της Μεννόγειας.  Επίσης αναφέρει ότι είναι παντρεμένος με πέντε παιδιά τα οποία βρίσκονται στο Αφγανιστάν. Τίποτε άλλο δεν υπάρχει στο φάκελο που να βοηθήσει έτσι ώστε να τεκμηριωθούν τα γεγονότα της υπόθεσης και να εστιάσω την προσοχή μου στο απαραίτητο, ήτοι το αν δικαιούται τέτοιας προστασίας ο αιτητής. Η αίτηση επεδόθη στη Δημοκρατία και η ευπαίδευτη συνήγορος κατόρθωσε, όπως ανέφερε, παρόλο το σύντομο χρονικό διάστημα που υπήρχε, να συγκεντρώσει το υλικό, δυνάμει του οποίου προσδιορίζεται ότι ο αιτητής αφίχθηκε στην Κύπρο παράνομα μέσω των κατεχομένων το 2010.  Βρισκόμενος στις ελεύθερες περιοχές υπέβαλε αίτηση ασύλου. Στις 29 Απριλίου 2011 το αίτημα του απορρίφθηκε και η έφεση που υπέβαλε στην Αναθεωρητική Αρχή Προσφύγων επίσης απορρίφθηκε στις 27 Απριλίου 2012. Την 1 η Δεκεμβρίου 2016 ο αιτητής παρουσιάστηκε ενώπιον του Δικαστηρίου Λάρνακος για το αδίκημα της παράνομης εισόδου στη Δημοκρατία και του επιβλήθηκε ποινή φυλάκισης 15 ημερών. Στο μεταξύ, στις 7 Δεκεμβρίου 2016, εκδόθηκε διάταγμα κράτησης και απέλασης του αιτητή στη βάση των προνοιών του άρθρου 18ΠΣΤ(1) του Κεφ. 106, καθότι διαπιστώθηκε κίνδυνος διαφυγής και παρεμπόδισης της διαδικασίας απέλασης. Ο αιτητής δεν αμφισβήτησε τα γεγονότα, όπως τα περιέγραψε η συνήγορος, πλην, όμως, επικεντρώθηκε να εκφράσει την επιθυμία του να παραμείνει στην Κύπρο. Εξήγησα στον αιτητή τη φύση του υποβληθέντος αιτήματος και επανέλαβε το αίτημα να νομιμοποιηθεί η παραμονή του. Η ευπαίδευτη συνήγορος της Δημοκρατίας κάμνοντας αναφορά στη νομοθεσία, όπως επίσης και σε προγενέστερη νομολογία, εισηγήθηκε ότι η περίπτωση του αιτητή δεν καλύπτεται από τις πρόνοιες του άρθρου 6(Β), παρ. (7)(β) του Νόμου, καθότι ο αιτητής δεν εμπίπτει στην έννοια του αιτητή διεθνούς προστασίας. Τούτο διότι η διαδικασία που υπεβλήθη από τον ίδιο το 2011 απερρίφθη το 2012 και έκτοτε δεν προωθήθηκε οποιοδήποτε δικαστικό διάβημα στο Ανώτατο Δικαστήριο. Έχω μελετήσει την εισήγηση που έγινε από την ευπαίδευτη συνήγορο και θεωρώ ότι η εισήγηση της είναι βάσιμη. Στο πλαίσιο εξέτασης αιτημάτων για παροχή νομικής αρωγής, με βάση                            τις πρόνοιες του περί Νομικής Αρωγής Νόμου του 2002                            (Ν. 165(Ι)/2002), αιτήματα αυτής της φύσεως καλύπτονται από τις πρόνοιες των άρθρων 2 έως 6 και 6Α, 6Β και 6Γ. Το άρθρο 4 του Νόμου αφορά ποινικές διαδικασίες, το άρθρο 6 αναφέρεται σε κάλυψη περιπτώσεων οικογενειακής φύσεως, τα άρθρα 6Α, Β και Γ διαλαμβάνουν περιπτώσεις παροχής νομικής αρωγής για υποθέσεις συνοριακών διαφορών και υποθέσεις που έχουν ως βάση το ’ρθρο 146 του Συντάγματος. Επί του προκειμένου, η πρόθεση του αιτητή, όπως έχει διαμορφωθεί, είναι η καταχώριση προνομιακού εντάλματος Habeas Corpus . Θα πρέπει συναφώς να εξεταστεί κατά πόσο η υποβληθείσα αίτηση θα μπορούσε να ενταχθεί κάτω από το πλαίσιο της παραγράφου 5 του Νόμου. Το συγκεκριμένο άρθρο προβλέπει τα εξής: ″5.(1) Για τους σκοπούς του άρθρου αυτού, «διαδικασίες για καθορισμένες παραβιάσεις ανθρωπίνων δικαιωμάτων» σημαίνει οποιαδήποτε (α) Πολιτική διαδικασία ενώπιον Δικαστηρίου σε οποιοδήποτε στάδιο, που εγείρεται εναντίον της Δημοκρατίας για ζημιά που υπέστη πρόσωπο συνεπεία καθορισμένων παραβιάσεων ανθρωπίνων δικαιωμάτων ή (β) ποινική διαδικασία η οποία εγείρεται από οποιοδήποτε πρόσωπο, σε περιπτώσεις όπου το υπό εκδίκαση αδίκημα αφορά καθορισμένες παραβιάσεις ανθρωπίνων δικαιωμάτων. (2) Παρέχεται δωρεάν νομική αρωγή δυνάμει του παρόντος Νόμου σε διαδικασίες για καθορισμένες παραβιάσεις ανθρωπίνων δικαιωμάτων.″ Έχοντας ως δεδομένο ότι η διαδικασία έκδοσης διατάγματος Habeas Corpus δεν μπορεί να χαρακτηριστεί ως ποινική, αλλά ως πολιτική διαδικασία, το κρίσιμο ερώτημα που αναφύεται είναι κατά πόσο οι πιο πάνω αναφερθείσες περιπτώσεις, όπως αναφέρθηκαν πιο πάνω, εμπίπτουν στις κατηγορίες του εδαφίου (α) του άρθρου 5 του Νόμου. Στο άρθρο 2 του Νόμου προσδιορίζονται ότι καλύπτονται « καθορισμένες παραβιάσεις ανθρωπίνων δικαιωμάτων », τις παραβιάσεις των ανθρωπίνων δικαιωμάτων τα οποία εκτίθενται στον Πίνακα. Στον επισυναφθέντα Πίνακα του Παραρτήματος του Νόμου περιλαμβάνονται και οι παραβιάσεις του Μέρους ΙΙ του Συντάγματος (Μέρος (α) του Πίνακα). Έχοντας ως βάση τα πιο πάνω και εξετάζοντας συνδυασμένα τις πρόνοιες του εδαφίου 5 και του εδαφίου 2 του Νόμου περί Νομικής Αρωγής, καταλήγω στο συμπέρασμα ότι η περίπτωση που επικαλείται ο αιτητής δεν καλύπτεται από τις πρόνοιες των συγκεκριμένων άρθρων, καθότι η διαδικασία που επιθυμεί να καταχωρίσει δεν αφορά αγωγή για αποζημιώσεις στη βάση των προνοιών για παραβίαση των ανθρωπίνων του δικαιωμάτων, όπως με σαφήνεια προσδιορίζεται στο Νόμο. Έχοντας τούτο ως βάση, καταλήγω στο συμπέρασμα ότι η αίτηση αυτή δεν καλύπτεται από τις πιο πάνω πρόνοιες και ως εκ τούτου απορρίπτεται. Τα έξοδα των διερμηνέων να πληρωθούν από τη Δημοκρατία. Κ. ΠΑΜΠΑΛΛΗΣ, Δ. /ΔΓ"
  },
  {
    "filename": "1-201703-16-10fam.htm",
    "text": "ECLI:CY:DOD:2017:2 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΟ OIKO ΓΕΝΕΙΑΚΟ ΔΙΚΑΣΤΗΡΙΟ ΓΕΝΕΙΑΚΟ ΔΙΚΑΣΤΗΡΙΟ Έφεση Αρ. 16/2010 15 Μαρτίου, 2017 [ΝΑΘΑΝΑΗΛ, ΜΙΧΑΗΛΙΔΟΥ, ΧΡΙΣΤΟΔΟΥΛΟΥ, Δ/ΣΤΕΣ] ΜΕΤΑΞΥ: ΣΩΦΡΟΝΗ  ΚΛΕΙΤΟΥ Εφεσείοντα/Καθ΄ ου η Αίτηση Εφεσείοντα/Καθ΄ ου η Αίτηση ν. ΕΛΕΝΑΣ  ΜΑΠΠΟΥΡΟΥ Εφεσίβλητης/Αιτήτριας Π. Αριστοτέλους, για Εφεσείοντα Γ. Τσίκκος, για Εφεσίβλητη ..... ΝΑΘΑΝΑΗΛ, Δ.: Την ομόφωνη απόφαση του Δικαστηρίου θα δώσει ο Χριστοδούλου, Δ. Α Π Ο Φ Α Σ Η ΧΡΙΣΤΟΔΟΥΛΟΥ, Δ.: Οι διάδικοι της παρούσας έφεσης υπήρξαν νόμιμοι σύζυγοι και από το γάμο τους, ο οποίος λύθηκε με δικαστική απόφαση στις 16.12.98, απέκτησαν τρία παιδιά.  Τον Γιάννη, την Αννίτα και την Χρυστάλλα που γεννήθηκαν στις 28.9.90, 25.11.92 και 7.10.96 αντίστοιχα. Πέντε χρόνια μετά τη λύση του γάμου, στις 10.1.2003, το Οικογενειακό Δικαστήριο Λεμεσού (στο εξής το Δικαστήριο) καθόρισε με Διάταγμα όπως ο εφεσείων καταβάλλει στην εφεσίβλητη ως συνεισφορά για διατροφή των παιδιών τους το ποσό των Λ.Κ.230 (393) μηνιαίως.  Συγκεκριμένα 128 για τον Γιάννη, 128 για την Αννίτα και 137 για την Χρυστάλλα.  Διάταγμα που η εφεσίβλητη ζήτησε με δεύτερη αίτηση ημερ. 29.7.07 να τροποποιηθεί ώστε το ποσό της συνεισφοράς του εφεσείοντα να αυξηθεί σε 427 μηνιαίως για κάθε παιδί.  Και αυτό στη βάση ότι στο μεταξύ αυξήθηκαν τόσο τα εισοδήματα του εφεσείοντα όσο και οι ανάγκες των παιδιών τους. Η πιο πάνω αίτηση της εφεσίβλητης προσέκρουσε σε κατάθεση εκ μέρους του εφεσείοντα υπεράσπισης, την οποία συνέταξε ο ίδιος, με την οποία πρόβαλλε ότι τα εισοδήματα του δεν είχαν αυξηθεί και το μόνο εισόδημα που είχε ήταν 1281 μηνιαίως από μισθωτή εργασία σε ιδιωτική εταιρεία.  Περαιτέρω, σ΄ ό,τι αφορά την ενέργεια της εφεσίβλητης να ζητά τροποποίηση του Διατάγματος, διατύπωνε τη θέση ότι επρόκειτο για κίνηση που αποσκοπούσε σε προσωπικό οικονομικό της όφελος και για απομάκρυνσή του από τα παιδιά τους. Με την ολοκλήρωση των δικογράφων και της αποτυχίας των διαδίκων να καταλήξουν σε συμφωνία επί του θέματος, η υπόθεση οδηγήθηκε σε ακρόαση και ο εφεσείοντας επέλεξε να χειριστεί αυτοπροσώπως την υπόθεσή του. Η ακρόαση της υπόθεσης άρχισε στις 22.1.09 με την κατάθεση και αντεξέταση της εφεσίβλητης και συνεχίστηκε στις 5.2.09 με τη μαρτυρία της Πρωτοκολλητού του Επαρχιακού Δικαστηρίου Λεμεσού, η οποία απλώς κατέθεσε το φάκελο της υπόθεσης με το αρχικό Διάταγμα διατροφής.  Ακολούθως, την ίδια ημέρα, κατέθεσε ο εφεσείων ο οποίος με τη μαρτυρία του βασικά αμφισβήτησε τα στοιχεία που κατέθεσε η εφεσίβλητη σε σχέση με την αύξηση των εισοδημάτων του.   Σ΄ ό,τι δε αφορά την αντεξέτασή του, αυτή ολοκληρώθηκε στις 9.3.09 και κατόπιν σχετικής δήλωσης του εφεσείοντα ότι θα προχωρούσε με αίτηση νομικής αρωγής για διορισμό δικηγόρου η υπόθεση αναβλήθηκε για συνέχιση της ακρόασης τις 26.3.09. Στις  26.3.09 ο εφεσείων ζήτησε αναβολή, δηλώνοντας ότι αντιμετώπιζε υπόθεση ενώπιον του Κακουργιοδικείου Λεμεσού για την οποία ήταν υπό κράτηση.  Το αίτημα έγινε αποδεκτό και η συνέχιση της ακρόασης αναβλήθηκε για τις 7.5.09, οπόταν υποβλήθηκε πρόταση συμβιβασμού που δεν έγινε αποδεκτή από τον εφεσείοντα με μόνο λόγο ότι διαφωνούσε να πληρώσει δικηγορικά έξοδα.   Ακολούθησε νέα αναβολή της υπόθεσης για τις 1.6.09 και στη συνέχεια για τις 11.6.09 προκειμένου ο εφεσείων να διορίσει δικηγόρο με νομική αρωγή και να καλέσει μάρτυρες.  Πράγματι στις 11.6.09 αντιπροσωπεύθηκε από δικηγόρο ο οποίος ζήτησε νέα ημερομηνία προκειμένου να ετοιμαστεί για αγόρευση, αίτημα που έγινε αποδεκτό και η υπόθεση ορίστηκε ξανά για συνέχιση της ακρόασης στις 30.6.09 και στη συνέχεια για τις 6.7.09.  Κατά την τελευταία δε δικάσιμο ο δικηγόρος του εφεσείοντα δήλωσε ότι δεν θα αγορεύσει και κάλεσε το Δικαστήριο να αποφασίσει την αίτηση της εφεσίβλητης στη βάση των γεγονότων και της μαρτυρίας  που είχε ενώπιον του.  Ενόψει τούτου το Δικαστήριο επεφύλαξε την απόφαση του, την οποία εν τέλει έκδωσε στις 23.2.10 (!), κρίνοντας ότι με την αξιόπιστη  μαρτυρία που  τέθηκε ενώπιον του από την εφεσίβλητη σε αντίθεση με την αναξιόπιστη μαρτυρία του εφεσείοντα που, όπως κρίθηκε, επέλεξε να μην βοηθήσει το Δικαστήριο στην αποκάλυψη του εισοδήματος του πληρούνταν οι  προϋποθέσεις του άρθρου 38(1) [1] του περί Σχέσεων Γονέων και Τέκνων Νόμου του 1990 (Ν.216/90 ) για τροποποίηση του αρχικού Διατάγματος.  Όπως και έπραξε αυξάνοντας τη συνεισφορά του εφεσείοντα για τη διατροφή των τέκνων του στο ποσό των 800 μηνιαίως 230 για τον Γιάννη, 320 για την Αννίτα και 250 για τη Χρυστάλλα από 21.9.07 και μέχρι την ενηλικίωση του κάθε παιδιού.  Δηλαδή μέχρι 28.9.08 για τον Γιάννη, 25.11.10 για την Αννίτα και 7.10.14 για την Χρυστάλλα. Ο εφεσείων στο μεταξύ, στις 7.8.09, καταδικάστηκε από το Κακουργιοδικείο Λεμεσού σε 8ετή φυλάκιση και με τη γνωστοποίηση σ΄ αυτόν της απόφασης καταχώρισε από τις Κεντρικές Φυλακές έφεση με μόνο λόγο την κατ΄ ισχυρισμό «κακοδικία».  Στη συνέχειά όμως ικανοποιήθηκε αίτημά του και διορίστηκε δικηγόρος με νομική αρωγή, πλην όμως οι δύο πρώτοι δικηγόροι που διορίστηκαν αποσύρθηκαν από την υπόθεση.  Εν τέλει διορίστηκε τρίτος δικηγόρος, ο κ. Π. Αριστοτέλους, ο οποίος ανέλαβε να προωθήσει το λόγο έφεσης που είχε διατυπώσει σε σχετική Ειδοποίηση Έφεσης ο πρώτος δικηγόρος του εφεσείοντα.  Τον παραθέτουμε αυτούσιο, όπως αυτούσια παραθέτουμε και την αιτιολογία του:« Πρώτος Λόγος Έφεσης: Εσφαλμένα το πρωτόδικο Δικαστήριο δεν έλαβε υπόψη του ότι κατά τη διάρκεια της δίκης ο εφεσείοντας ήταν αρχικά υπόδικος και μετά κατάδικος, καταδικαστείς σε οχτώ χρόνια ποινή φυλάκισης από το Κακουργιοδικείο Λεμεσού. Λεπτομέρειες Λόγου Έφεσης: Ο εφεσείοντας ο οποίος να σημειωθεί δεν εκπροσωπείτο από δικηγόρο ενώπιον του Οικογενειακού Δικαστηρίου συνελήφθη στις 18/12/2008 και κατηγορήθηκε για τη διάπραξη σεξουαλικών αδικημάτων και ως συνέπεια της κατηγορίας αυτής απώλεσε την εργασία του ως μάγειρας στις Αγγλικές Βάσεις. Αρχικά και μετά τη λήξη της περιόδου προσωποκράτησης ο κατηγορούμενος αφέθηκε ελεύθερος υπό όρους αλλά στη συνέχεια με ενδιάμεση απόφαση του Μόνιμου Κακουργιοδικείου Λεμεσού ημερ. 13/03/2009 τέθηκε υπό κράτηση στις Κεντρικές Φυλακές και στις 07/08/2009 τον καταδίκασε σε 8ετή ποινή φυλάκισης. Ως αποτέλεσμα της καταδίκης αυτής απώλεσε κάθε δυνατότητα να κερδίζει εισόδημα. Παρόλο που η απόφαση του οικογενειακού Δικαστηρίου εκδόθηκε στις 23/02/2010 δεν αναφέρεται καθόλου σε αυτά τα γεγονότα, δεν τα λαμβάνει καθόλου υπόψη και εσφαλμένα αντιμετωπίζει τον εφεσείοντα ως άνθρωπο που εργάζεται σε τρεις δουλειές και ως άνθρωπο που κερδίζει εισοδήματα από τρεις εργασίες. Ως αποτέλεσμα το πραγματικό υπόβαθρο των γεγονότων επί των οποίων στηρίχθηκε το οικογενειακό Δικαστήριο ήτο εντελές εσφαλμένο και εξωπραγματικό και το οδήγησε σε εσφαλμένο αποτέλεσμα». Παρά το γεγονός ότι ο λόγος έφεσης είναι σαφής και έχει στο στόχαστρό του ότι το Δικαστήριο «. δεν έλαβε υπόψη του ότι κατά τη διάρκεια της δίκης ο εφεσείοντας ήταν αρχικά υπόδικος και μετά κατάδικος.» , εντούτοις με το περίγραμμα αγόρευσης του εφεσείοντα σχολιάζονται εμμέσως και ευρήματα αξιοπιστίας.  Όπως γίνεται αντιληπτό, τα υπό αναφορά σχόλια δεν θα εξεταστούν εφόσον σύμφωνα με πάγια νομολογία (βλ. Κάτζη κ.α. ν. Πατσαλίδη (2007) 1(Β) Α.Α.Δ. 958 , Εxalco SA v. Alouminex Ltd κ.α. (2007) 1(Β) Α.Α.Δ. 991 , Χάμπου κ.α. ν. Christoforou & Avraam ( Catering Services ) Ltd (2008) 1 A . A .Δ. 524 , Μουτσούρης ν. Λαϊκή Υπεραγορά Ορφανίδη Λτδ (2009) 1 Α.Α.Δ. 744 και Καλλικάς ν. Ελληνικής Τράπεζας Λτδ (2010) 1(Β) Α.Α.Δ. 1238 ) θέμα που δεν εγείρεται ευθέως με λόγο έφεσης δεν εξετάζεται και ως εκ τούτου θα περιοριστούμε στο παράπονο του εφεσείοντα που ευθέως εγείρεται από το λόγο έφεσης. Είναι θέση του εφεσείοντα ότι από 13.3.09 που τέθηκε υπό κράτηση για την ποινική υπόθεση που αντιμετώπιζε ενώπιον του Κακουργιοδικείου Λεμεσού, απώλεσε την εισοδηματική του ικανότητα και ενώ το Δικαστήριο είχε γνώση αυτού του γεγονότος εσφαλμένα δεν το έλαβε υπόψη.  Παρέπεμψε συναφώς στα πρακτικά της υπόθεσης, από τα οποία όντως προκύπτει γνώση του Δικαστηρίου για το γεγονός αυτό και μάλιστα, όπως σημειώνεται στην πρωτόδικη απόφαση, ο εφεσείων είχε καταθέσει ότι ενόψει της ποινικής υπόθεσης που αντιμετώπιζε είχε πάρει υποχρεωτική άδεια χωρίς απολαβές.  Δεν το έλαβε όμως υπόψη του, σημειώνοντας πως « Αν έτσι ήταν τα πράγματα όπως τα παρουσίασε, θα έπρεπε να τροποποιήσει την έκθεση υπεράσπισής του και να περιλάβει ανταπαίτηση για μείωση του ποσού που καταβάλλει με βάση το διάταγμα του οποίου η αιτήτρια επιδιώκει αύξηση». Επιπρόσθετα, παραπονείται ότι εφόσον το Δικαστήριο έκδωσε την προσβαλλόμενη απόφαση μετά την καταδίκη του από το Κακουργιοδικείο σε 8ετή φυλάκιση, όφειλε να λάβει υπόψη του και αυτό το γεγονός που αφ΄ εαυτού αποδείκνυε ότι είχε απωλέσει εντελώς κάθε δυνατότητα να έχει εισόδημα και επομένως λανθασμένα προχώρησε σε τροποποίηση του αρχικού διατάγματος. Το γεγονός ότι ο εφεσείων είχε τεθεί υπό κράτηση, αντέτεινε η εφεσίβλητη, αναφέρεται στην πρωτόδικη απόφαση.  Όμως αυτό δεν εξουδετέρωνε αυτόματα και την υποχρέωση του προς συνεισφορά στη διατροφή των ανηλίκων (τότε) τέκνων του.  Εν πάση περιπτώσει, υπέβαλε, το γεγονός αυτό ούτε καν στο στάδιο των αγορεύσεων δεν το επικαλέστηκε ο συνήγορος που τότε αντιπροσώπευε τον εφεσείοντα και σ΄ ό,τι αφορά την καταδίκη του, επεσήμανε πως αυτή επεσυνέβη ενώ ήδη είχε επιφυλαχθεί η έκδοση της πρωτόδικης απόφασης η οποία είναι ορθή από κάθε άποψη. Εξετάσαμε την πρωτόδικη απόφαση υπό το πρίσμα της εκατέρωθεν επιχειρηματολογίας και να υπενθυμίσουμε κατ΄ αρχάς ότι κατά πάγια νομολογία, θέμα που δεν συζητήθηκε πρωτοδίκως δεν εξετάζεται κατ΄ έφεση (βλ. μεταξύ άλλων Σοφοκλέους ν. Μarketrends Finance Ltd (2007) 1(B) A.A.Δ. 954 και Α nderson v . Γενικού Εισαγγελέα (2008) 1(Β) Α.Α.Δ. 1092 ).  Νομολογιακή αρχή που τυγχάνει πλήρους εφαρμογής και στην υπό κρίση περίπτωση.  Και αυτό για δύο λόγους.  Ο πρώτος, ναι μεν ο εφεσείων κατέθεσε πρωτοδίκως ότι είχε απωλέσει την εισοδηματική του ικανότητα λόγω της κράτησης του στις 13.3.09, για την ποινική υπόθεση που αντιμετώπιζε, αλλά ούτε καν στο στάδιο των αγορεύσεων κατά το οποίο αντιπροσωπεύθηκε από δικηγόρο δεν ζήτησε είτε να τροποποιήσει το δικόγραφο του  είτε  να καλέσει το Δικαστήριο να εξετάσει τη δυνατότητα άσκησης της ευχέρειας του για έκδοση σχετικού διατάγματος τροποποίησης ακόμη και σε εκείνο το στάδιο, ώστε να ληφθεί υπόψη η επί του θέματος μαρτυρία του στη βάση της νομολογιακής αρχής πως μόνο μαρτυρία που καλύπτεται  από τα δικόγραφα λαμβάνεται υπόψη.  Εν πάση περιπτώσει, το προσβαλλόμενο Διάταγμα ανάτρεχε στις 21.9.07 και μέχρι τις 13.3.09 που ο εφεσείων τέθηκε υπό κράτηση είχε την εισοδηματική ικανότητα πληρωμής της συνεισφοράς του, που ούτε αυτή εκπλήρωσε. Να παρατηρήσουμε επί του προκειμένου ότι, αδυνατούμε να κατανοήσουμε την άρνηση του εφεσείοντα να αποδεχτεί πρόταση που του έγινε ενώπιον του Εφετείου από το συνήγορο της εφεσίβλητης να καταβάλει την (αυξημένη) συνεισφορά του από 21.9.07 μέχρι 13.3.09 επ΄ ανταλλάγματι της παραίτησης της εφεσίβλητης από τη διεκδίκηση της μεταγενέστερης συνεισφοράς.  Ο δεύτερος, ο οποίος αφορά την καταδίκη του από το Κακουργιοδικείο, στις 7.8.09, αυτή έγινε σε χρόνο μεταγενέστερο της επιφύλαξης από το Δικαστήριο της προσβαλλόμενης απόφασης και επομένως τέτοιο θέμα δεν συζητήθηκε πρωτοδίκως ώστε να τίθεται προς εξέταση κατ΄ έφεση θέμα.  Εν πάση περιπτώσει, ο εφεσείων είχε κάθε δυνατότητα να υποβάλει αίτηση, που δεν υπέβαλε, για τερματισμό της διατροφής δυνάμει των προνοιών του άρθρου 38(1) του περί Σχέσεων Γονέων και Τέκνων Νόμου και όχι να το επικαλείται στο πλαίσιο της παρούσας έφεσης. Για όλους τους πιο πάνω λόγους η έφεση απορρίπτεται και η πρωτόδικη απόφαση επικυρώνεται με έξοδα εναντίον του εφεσείοντα, όπως αυτά θα υπολογιστούν από τον Πρωτοκολλητή και θα εγκριθούν από το Δικαστήριο. Σ΄ ό,τι αφορά τα δικηγορικά έξοδα του εφεσείοντα τα οποία θα πληρωθούν με το θεσμό της νομικής αρωγής, και αυτά να υπολογιστούν από τον Πρωτοκολλητή και να τεθούν ενώπιον του Δικαστηρίου για έγκριση. ΣΤ. ΝΑΘΑΝΑΗΛ, Δ. Δ. ΜΙΧΑΗΛΙΔΟΥ, Δ. Μ. ΧΡΙΣΤΟΔΟΥΛΟΥ, Δ. /κβπ [1] « Αν αφότου εκδόθηκε η απόφαση που προσδιορίζει τη διατροφή μεταβλήθηκαν οι όροι της, το Δικαστήριο μπορεί να τροποποιήσει την απόφασή του ή και να διατάξει τον τερματισμό της διατροφής»."
  },
  {
    "filename": "1-201703-3-12PolEf.htm",
    "text": "ECLI:CY:AD:2017:A108 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΔΕΥΤΕΡΟΒΑΘΜΙΑ ΔΙΚΑΙΟΔΟΣΙΑ (Πολιτική Εφεση Αρ. 3/2012 ) 24 Μαρτίου, 2017 [ΝΙΚΟΛΑΤΟΣ, Π, ΠΑΡΠΑΡΙΝΟΣ, ΛΙΑΤΣΟΣ,  Δ/ΣΤΕΣ] ΕΝ ΠΤΩΧΕΥΣΕΙ: ΔΕΣΠΟΙΝΑ ΛΑΠΕΡΤΑ Εφεσείουσα, ν. ALPHA BANK CYPRUS LTD, Εφεσίβλητης . _ _ _ _ _ _ Λ. Λουκαϊδης, για την Εφεσείουσα. Ι. Μαλέκου (κα) και Γ. Μαλέκου (κα) για Χρυσαφίνης και Πολυβίου Δ.Ε.Π.Ε., για την  Εφεσίβλητη. _ _ _ _ _ _ ΝΙΚΟΛΑΤΟΣ, Π. : Η ομόφωνη απόφαση του Δικαστηρίου θα δοθεί από τον Λιάτσο, Δ. ­ ­­ _ _ _ _ _ _ Α Π Ο Φ Α Σ Η ΛΙΑΤΣΟΣ, Δ.: Αντικείμενο της υπό κρίση έφεσης συνιστά διάταγμα παραλαβής της περιουσίας της Εφεσείουσας, το οποίο εκδόθηκε κατόπιν ακροαματικής διαδικασίας, από Δικαστή του Επαρχιακού Δικαστηρίου Λευκωσίας, στις 12.12.2011. Η αίτηση πτώχευσης στηρίχθηκε σε διάπραξη πράξης πτώχευσης, ήτοι σε μη συμμόρφωση με πτωχευτική ειδοποίηση, η βάση της οποίας ήταν η οφειλή εξ αποφάσεως χρέους της Εφεσείουσας. Συγκεκριμένα, στις 14.2.2008 εκδόθηκε απόφαση στην αγωγή 1295/03 του Επαρχιακού Δικαστηρίου Λευκωσίας, προς όφελος της Εφεσίβλητης και εις βάρος της Εφεσείουσας, του συζύγου της και ενός ακόμη προσώπου, αλληλέγγυα και κεχωρισμένα για το ποσό των 109.126,55 πλέον τόκο 12% από 5.11.2002 μέχρι εξόφλησης, μείον ποσό 4.677,40 που καταβλήθηκε σε προηγούμενο στάδιο, στις 15.10.2007. Επιδικάστηκαν επίσης έξοδα προς όφελος της Εφεσίβλητης. Σε ό,τι αφορά τη πτωχευτική διαδικασία, κρίθηκε πρωτοδίκως ότι, με βάση την προσαχθείσα μαρτυρία, συνέτρεχαν όλες οι προϋποθέσεις για την έκδοση διατάγματος παραλαβής. Αποφασίστηκε επίσης ότι η αίτηση δεν ήταν ούτε κακόπιστη ούτε καταχρηστική. Η πρωτόδικη κατάληξη προσβάλλεται με τέσσερις λόγους έφεσης. Ο πρώτος λόγος κινείται γύρω από τη θέση ότι ο Δικαστής που εξέδωσε την πρωτόδικη απόφαση όφειλε να αυτοεξαιρεθεί, δεδομένου ότι είχε αποδεχθεί, κατά το κρίσιμο διάστημα, διορισμό του σε τραπεζικό οργανισμό, ως επικεφαλής του νομικού τμήματος του οργανισμού αυτού, γεγονός που του αφαιρούσε τα εξωτερικά εχέγγυα της αντικειμενικότητας και αμεροληψίας, δεδομένου μάλιστα ότι οι δικηγόροι της Εφεσίβλητης είναι και οι εξωτερικοί νομικοί σύμβουλοι του προαναφερθέντος οργανισμού.  Με το δεύτερο λόγο έφεσης προβάλλεται ότι το πρωτόδικο δικαστήριο εσφαλμένα αποφάσισε ότι δεν μπορούσε να εξετασθεί, στα πλαίσια της υπό κρίση διαδικασίας, ζήτημα πώλησης μετοχών που δόθηκαν προς εξασφάλιση του δανείου, το οποίο συνιστούσε το επίδικο θέμα στην αγωγή 1295/03. Ο τρίτος λόγος έφεσης αφορά στην προσέγγιση του πρωτόδικου δικαστηρίου ως προς το ζήτημα της νομιμότητας του τόκου του επίδικου δανείου και την κατάληξή του ότι το θέμα αυτό επίσης δεν θα μπορούσε να εξετασθεί στα πλαίσια της πτωχευτικής διαδικασίας. Με τον τελευταίο, τέταρτο, λόγο έφεσης, τίθεται ότι το πρωτόδικο δικαστήριο εσφαλμένα δεν έλαβε υπόψη του, κατά την άσκηση της διακριτικής του εξουσίας, γεγονότα τα οποία καθιστούσαν την παραλαβή της περιουσίας της Εφεσίβλητης άδικη και επιμαρτυρούσαν κατάχρηση εξουσίας. Θεωρούμε ορθότερο να ασχοληθούμε πρώτα με τους λόγους έφεσης 2, 3 και 4, ούτως ώστε να παρατεθεί, στα πλαίσια εξέτασής τους, και το φάσμα των γεγονότων που κάλυπταν το χρέος και την ενεχυρίαση μετοχών και τα οποία οδήγησαν στην έκδοση της απόφασης ημερομηνίας 14.2.2008, στην αγωγή 1295/03. Η παράθεσή τους θα διαφωτίσει περαιτέρω και το υπόβαθρο των γεγονότων που καλύπτουν τον πρώτο λόγο έφεσης, καθιστώντας ευκολότερη και την παρακολούθηση της αιτιολογίας επί της οποίας εδράζεται. Όπως ήδη λέχθηκε, ο δεύτερος λόγος έφεσης, κινείται γύρω από το ζήτημα μετοχών, οι οποίες ενεχυριάσθησαν προς εξασφάλιση του δανείου που αποτέλεσε τη βάση αγωγής στη υπόθεση 1295/03. Με βάση την αποδεκτή μαρτυρία και κατ΄ ακολουθία του περιεχομένου των κατατεθέντων εγγράφων, ήταν η πρωτόδικη κρίση στην πιο πάνω αγωγή ότι η ΕνάγουσαΕφεσίβλητη συνήψε συμφωνία παροχής δανείου με τον σύζυγο της Εφεσείουσας, η οποία, μαζί με τρίτο πρόσωπο, εγγυήθηκε με έγγραφο εγγύησης όλες τις υποχρεώσεις του συζύγου της που απέρρεαν από την εν λόγω συμφωνία. Ηταν περαιτέρω εύρημα του πρωτόδικου δικαστηρίου, ότι το ποσό του δανείου καταβλήθηκε από την Εφεσίβλητη αλλά δεν αποπληρώθηκε, ως ήτο η συμβατική υποχρέωση. Σε σχέση με τις ενεχυριασθείσες μετοχές το δικαστήριο κατέληξε, πάντα στην αγωγή 1295/03,  ότι αυτές είχαν εκποιηθεί νόμιμα, δυνάμει άλλης διαταγής  δικαστηρίου και ότι μέρος του προϊόντος πώλησης των εν λόγω μετοχών, το ποσό των 4.677,14, πιστώθηκε στις 15.10.2007 στον χρεωστικό λογαριασμό του συζύγου της Εφεσείουσας, τον λογαριασμό δηλαδή που αφορούσε η αγωγή. Ηταν υπό το φως των πιο πάνω που εκδόθηκε η προαναφερθείσα απόφαση εις βάρος της Εφεσείουσας ως εγγυήτριας, ημερομηνίας 14.2.2008 στην αγωγή 1295/03. Στην εκκαλούμενη απόφαση, ημερομηνίας 12.12.2011, και σε ό,τι αφορά το θέμα των μετοχών που καλύπτει ο υπό εξέταση λόγος έφεσης, ήταν η πρωτόδικη κρίση ότι τα γεγονότα που τις περιέβαλλαν ανέτρεχαν σε χρόνο πριν από την έκδοση της απόφασης στην αγωγή 1295/03 και, υπό το πρίσμα αυτό, δεν θα μπορούσαν να εξετασθούν στα πλαίσια της πτωχευτικής διαδικασίας. Δεν εντοπίζουμε οποιοδήποτε λάθος αρχής στην πρωτόδικη προσέγγιση. Ο χρόνος εκποίησης των ενεχυριασμένων μετοχών δεν αφορούσε τη διαδικασία πτώχευσης, αλλά ούτε και απασχόλησε στα πλαίσια της αγωγής 1295/03. Όπως ήδη λέχθηκε οι ενεχυριασθείσες μετοχές είχαν ήδη εκποιηθεί, νόμιμα, κατόπιν διαταγής δικαστηρίου, προτού εκδοθεί απόφαση στην αγωγή 1295/03, η οποία αποτέλεσε και το υπόβαθρο έκδοσης της προηγηθείσας πτωχευτικής ειδοποίησης. Συνεπώς, το όλο ζήτημα δεν θα μπορούσε να εξετασθεί στα πλαίσια της πτωχευτικής διαδικασίας που οδήγησε στην έκδοση του προσβαλλόμενου διατάγματος παραλαβής εις βάρος της Εφεσείουσας. Ως προς το ζήτημα του, κατ΄ ισχυρισμό, παρανόμου του τόκου, επίσης μας βρίσκει σύμφωνους η πρωτόδικη κατάληξη ότι δεν θα μπορούσαν να εξετασθούν κατά τη πτωχευτική διαδικασία γεγονότα τα οποία προηγήθηκαν της έκδοσης της απόφασης στην αγωγή 1295/03, δεδομένου μάλιστα ότι το οφειλόμενο ποσό είχε πλέον αποκρυσταλλωθεί με την έκδοση της απόφασης. Είναι καλά νομολογημένο ότι η αμφισβήτηση του ύψους του εξ αποφάσεως χρέους δεν είναι σχετικός παράγοντας σε πτωχευτική διαδικασία, όπως η παρούσα ( Πετράκη ν. Κίμωνος (2006) 1 ΑΑΔ 1311 , 1316 ). Η αιτιολογία του τέταρτου λόγου έφεσης περιστρέφεται γύρω από την προσέγγιση ότι το πρωτόδικο δικαστήριο εσφαλμένα αγνόησε το γεγονός ότι εκκρεμούσε έφεση εναντίον απόφασης για παραλαβή της περιουσίας του συζύγου της Εφεσείουσας, αφού αυτή αφορούσε το ίδιο χρέος το οποίο ήταν αντικείμενο της πτωχευτικής διαδικασίας και στην υπό κρίση. Σχετικά, το πρωτόδικο δικαστήριο αποφάσισε ότι η πιο πάνω έφεση δεν επιδρούσε καθ΄ οιονδήποτε τρόπο στην ενώπιόν του διαδικασία και πως, εν πάση περιπτώσει, η καταχώρηση έφεσης δεν αναιρούσε την τελεσιδικία μιας απόφασης, ούτε και εμπόδιζε τη διάπραξη πράξης πτώχευσης. Η πρωτόδικη προσέγγιση ήταν και επί του προκειμένου ορθή. Η εκκρεμότητα έφεσης κατά του διατάγματος παραλαβής του συζύγου της Εφεσείουσας δεν επενεργούσε ανασταλτικά στη πτωχευτική διαδικασία εναντίον της Εφεσείουσας, ούτε και συνιστούσε κρίσιμο γεγονός, το οποίο και θα έπρεπε να είχε επηρεάσει την κρίση του πρωτόδικου δικαστηρίου. Επανερχόμαστε στον πρώτο λόγο έφεσης. Το υπόβαθρο των γεγονότων που τον καλύπτουν προβάλλει ως αδιαμφισβήτητο: Ενώ είχε επιφυλαχθεί η προσβαλλόμενη απόφαση, στις 21.6.2011, και λίγο προτού εκδοθεί, έγινε γνωστό, στις 6.12.2011, ότι ο πρωτόδικος Δικαστής αποδέχθηκε πρόταση τραπεζικού οργανισμού, άλλου από την Εφεσίβλητη, για να αναλάβει επικεφαλής του νομικού του τμήματος. Εισηγείται ο ευπαίδευτος συνήγορος της Εφεσείουσας ότι ο πρωτόδικος Δικαστής θα έπρεπε να γνωστοποιήσει το γεγονός αυτό στους διαδίκους και πως όφειλε να αυτοεξαιρεθεί από την ενώπιόν του υπόθεση, διότι απώλεσε τα εξωτερικά εχέγγυα της αντικειμενικότητας και αμεροληψίας. Τούτο διότι, πάντα σύμφωνα με την εισήγηση της πλευράς της Εφεσείουσας, κανένας λογικός άνθρωπος στη θέση της δεν θα αισθανόταν ότι θα υπήρχαν τα σχετικά εχέγγυα αμεροληψίας, δεδομένων των θεμάτων τα οποία είχε να αποφασίσει ο εν λόγω Δικαστής, που άπτονται συμφερόντων τραπεζικής φύσεως και, ειδικότερα, το γεγονός ότι μια τράπεζα δεν χρησιμοποιεί τις μετοχές που έχουν τεθεί ως εγγύηση για την εξόφληση ενός χρέους, ως όφειλε. Προεκτείνοντας, προέβαλε ως μεμπτό επίσης το γεγονός ότι ο συνήγορος της Εφεσίβλητης είναι και ο βασικός νομικός σύμβουλος του τραπεζικού οργανισμού στον οποίο θα εργοδοτείτο και ο πρωτόδικος Δικαστής. Είναι θεμελιακή αρχή ότι η δικαιοσύνη όχι μόνο πρέπει να απονέμεται, αλλά και να φαίνεται ότι απονέμεται. Υπό το πρίσμα αυτό, η αμεροληψία και η ανεξαρτησία του δικαστή συνιστούν μια από τις βασικότερες αρχές δικαίου. Ο δικαστής τεκμαίρεται ότι είναι αμερόληπτος μέχρι να αποδειχθεί το αντίθετο. Το τεκμήριο αμεροληψίας μπορεί να ανατραπεί στην περίπτωση όπου τέτοιο θέμα τεθεί ενώπιον του δικαστηρίου, οπότε και εξετάζεται με βάση τόσο το υποκειμενικό κριτήριο, δηλαδή την προσωπική περίπτωση του κάθε δικαστή, όσο και το αντικειμενικό, ήτοι κατά πόσο ο δικαστής έδωσε εγγυήσεις ικανοποιητικές προς αποκλεισμό οποιασδήποτε εύλογης αμφιβολίας περί έλλειψης αμεροληψίας. Ο δικαστής δεν εξαιρείται ανάλογα με τις επιθυμίες των διαδίκων, άλλως οι διάδικοι θα μπορούσαν, κατά περίπτωση, να καθορίζουν τη σύνθεση του δικαστηρίου. Το κριτήριο για εξαίρεση δικαστή είναι η δημιουργία δικαιολογημένης εντύπωσης ύπαρξης πραγματικής πιθανότητας προκατάληψης από το δικαστή στο νου του μέσου εχέφρονα πολίτη, ο οποίος γνωρίζει τα γεγονότα. Εικασίες και καχυποψίες μόνο δεν είναι αρκετές. Όπως συνοψίσθηκαν οι σχετικές αρχές από τον Ερωτοκρίτου, Δ. στην Συμεού (2012) 1 ΑΑΔ 974 , 984985 : «Σύμφωνα με τη δικαστική πρακτική που διαμορφώθηκε και τις αρχές της νομολογίας, δικαστής που αισθάνεται ότι για οποιοδήποτε λόγο, προσωπικό ή άλλο, κωλύεται να συμμετάσχει στην εκδίκαση μιας υπόθεσης, εξαιρείται από τη σύνθεση του δικαστηρίου (βλ. Καίτη Σπανού κ.ά. ν. Δημοκρατίας κ.ά., Υπόθ. Αρ. 74/09, ημερ. 22.4.2010 ). Το ίδιο μπορεί να συμβεί όταν ζητηθεί η εξαίρεση του από διάδικο. Όπως αναφέρθηκε στην υπόθεση Hauschildt v. Denmark, 24.5.1989, Series A, No. 154 :«Η ύπαρξη αμεροληψίας για τους σκοπούς του ’ρθρου 6(1) της Ευρωπαϊκής Σύμβασης πρέπει να αποφασίζεται σύμφωνα με ένα υποκειμενικό κριτήριο, δηλαδή στη βάση της προσωπικής πεποίθησης ενός συγκεκριμένου δικαστή σε δοθείσα υπόθεση, και επίσης, σύμφωνα με το αντικειμενικό κριτήριο, που είναι η διακρίβωση κατά πόσο ο δικαστής πρόσφερε εγγυήσεις αρκετές για να αποκλείουν μια νόμιμη αμφιβολία ως προς αυτό.» (βλ. επίσης Findlay v. UK [1997] 24 EHRR 221 , 244, Castillo Algar v. Spain [1998] 30 EHHR 826 και το Σύγγραμμα του Α. Λοΐζου «Σύνταγμα Κυπριακής Δημοκρατίας», Έκδοση 2001, σελ. 193). Το κριτήριο προκατάληψης για εξαίρεση ενός δικαστή, είναι κατά πόσο θα δημιουργηθεί η εντύπωση στο μυαλό του μέσου εχέφρωνα πολίτη, ο οποίος γνωρίζει όλα τα γεγονότα, ότι υπάρχει πράγματι πιθανότητα προκατάληψης από το δικαστή (βλ. Κωνσταντίνου ν. Κωνσταντίνου, ανωτέρω). Το κριτήριο είναι αντικειμενικό. Εικασίες και καχυποψίες μόνο, δεν είναι αρκετές (βλ. Μόδεστος Πίτσιλλος ν. Δημοκρατίας (1994) 1 Α.Α.Δ. 268 και Porter ν. Magill [2002] 2 AC 357 ). Αποτελεί επίσης σημαντική αρχή της νομολογίας ότι ο δικαστής δεν εξαιρείται ανάλογα με τις επιθυμίες των διαδίκων, οι οποίοι δεν έχουν δικαίωμα να καθορίζουν τη σύνθεση του δικαστηρίου (βλ. Αναφορικά με την Αίτηση του Παναγιώτη Λιάκου Μελά (Αρ. 1) Αναφορικά με την Αίτηση του Παναγιώτη Λιάκου Μελά (Αρ. 1) (1998) 1(Β) Α.Α.Δ. 706 ). Επίσης, στην υπόθεση Δέσπω Αποστολίδου ν. Δημοκρατίας (2002) 3 Α.Α.Δ. 80 , τονίστηκε ότι:«Η ευαισθησία του Δικαστή, ως υποδεικνύεται στην Makrides v. Republic (1984) 3 C.L.R. 304 , δεν αποτελεί τον οδηγό στη διαπίστωση κωλύματος, αλλά οδηγό συνιστά η σωστή εκτίμηση του δικαστικού καθήκοντος και ό,τι αυτό επιβάλλει. Παραίτηση από αυτό το καθήκον ενέχει ορατούς κινδύνους για την απονομή της δικαιοσύνης όπως υποδεικνύεται: \"One such danger is that we would be coming close to acknowledging to a litigant a right to choose the judge who will try him.\" \"Ένας τέτοιος κίνδυνος είναι ότι θα φθάναμε κοντά στην αναγνώριση δικαιώματος στο διάδικο να επιλέγει το δικαστή που θα τον δικάσει.\"» Στη σχετικά πρόσφατη απόφαση του Αγγλικού Εφετείου (απαρτιζόμενου από τον Αρχιδικαστή, τον Πρόεδρο του Εφετείου και τον Αντικαγκελάριο (VC)), Locabail Ltd v. Bayfield Properties [2000] 1 All E.R. 65 , τονίζεται ότι αποτελεί καθήκον του δικαστή να επιλαμβάνεται των υποθέσεων που του ανατίθενται, αποκλείοντας κάθε ενδεχόμενο ο διάδικος να επιλέγει το δικαστή που θα τον δικάσει. Στην ίδια υπόθεση το Αγγλικό Εφετείο πραγματεύεται τις αρχές που διέπουν τη διαπίστωση προκατάληψης. Εύλογος υπόνοια ή λογικός φόβος είναι, καθώς επισημαίνεται, το κριτήριο το οποίο υιοθετεί το Ευρωπαϊκό Δικαστήριο Ανθρωπίνων Δικαιωμάτων για τη διαπίστωση προκατάληψης. ( Piersack v. Belgium [1982] 5 EHRR 169, De Cubber v. Belgium [1984] 7 EHRR 236, Hauschildt v. Denmark [1989] 12 EHRR 266 , Langborger v. Sweden [1989] 12 EHRR 416 .) .......................... Χρήσιμη καθοδήγηση για τη διαπίστωση προκατάληψης παρέχεται και από την απόφαση Ex p. Pinochet Ugarte (No. 2) [1999] 1 All E.R. 577 (HL) . Σκοπός του αποκλεισμού δικαστή από τη σύνθεση δικαστηρίου λόγω προκατάληψης είναι, ως υπογραμμίζεται, η διασφάλιση της καθαρότητας στη διαδικασία απονομής της δικαιοσύνης. (Βλ. επίσης, Τυμπιώτης ν. Δημοκρατίας (2004) 2 Α.Α.Δ. 612 ). Όπου ο δικαστής αποφασίσει να συμμετάσχει στη σύνθεση του δικαστηρίου, παρά το αίτημα για εξαίρεσή του, η απόφασή του υπόκειται σε παραμερισμό. Σε τέτοια περίπτωση, ανεξάρτητα από την υποκειμενική συμπεριφορά του δικαστή, τα γεγονότα της υπόθεσης θα πρέπει να διερευνηθούν κατά πόσο υποδεικνύουν προς προκατάληψη. Το κριτήριο είναι ανεξάρτητο, δηλαδή κατά πόσο στο νου του μέσου εχέφρονος πολίτη ο οποίος γνωρίζει τα γεγονότα, δημιουργείται φόβος ή δικαιολογημένη εντύπωση ύπαρξης πραγματικής πιθανότητας προκατάληψης (βλ. Castillo Algar v. Spain, ανωτέρω, Κωνσταντίνου ν. Κωνσταντίνου, ανωτέρω, Tekinder Pal v. Δημοκρατίας (2010) 2 Α.Α.Δ. 551 και Costas Makrides v. The Republic (1984) 3(A) C.L.R. 304) .» Οι δικαστές οφείλουν και θα πρέπει σε κάθε περίπτωση να εξετάζουν αιτήματα για εξαίρεσή τους με αρκετή περίσκεψη. Ταυτόχρονα, κατά παρόμοιο τρόπο, και οι δικηγόροι οφείλουν από μόνοι τους να υποβάλλουν τέτοια αιτήματα στις περιπτώσεις όπου συντρέχουν βάσιμοι λόγοι, εδραζόμενοι σε σοβαρά αντικειμενικά δεδομένα. Στην υπό κρίση περίπτωση, ο εξεταζόμενος λόγος έφεσης και οι ισχυρισμοί που τον περιβάλλουν είναι εντελώς αβάσιμοι και, με όλο το σεβασμό, προϊόν απλής καχυποψίας και μόνο. Το γεγονός ότι ο πρωτόδικος Δικαστής θα αναλάμβανε θέση προϊσταμένου στη νομική υπηρεσία άλλου τραπεζικού οργανισμού, αποσυναρτημένο από βάση γεγονότων που θα δικαιολογούσε πραγματική πιθανότητα προκατάληψης, δεν συνιστούσε λόγο εξαίρεσης. Η ενώπιόν του πτωχευτική διαδικασία εδραζόταν σε δεδομένα που κάλυπταν τη συγκεκριμένη περίπτωση της Εφεσείουσας και μόνο, χωρίς οποιεσδήποτε θεμελιακές προεκτάσεις και γενικότερες επιπτώσεις ή ωφελήματα σε τραπεζικούς οργανισμούς, ή γενικότερα, στο τραπεζικό σύστημα. Ούτε βεβαίως στοιχειοθετείται ζήτημα προκατάληψης και κατά προέκταση εξαίρεσης δικαστή στη βάση και μόνο του γεγονότος ότι ο συνήγορος της Εφεσίβλητης ενεργεί και ως συνήγορος του τραπεζικού οργανισμού στον οποίο θα εργοδοτείτο ο εν λόγω Δικαστής. Υπό το φως αυτών των στοιχείων, η μεταβολή του εργασιακού καθεστώτος του πρωτόδικου Δικαστή ήταν άνευ ουσιαστικής σημασίας και δεν θα μπορούσε να δημιουργήσει δικαιολογημένη εντύπωση ύπαρξης πραγματικής ή και αντικειμενικής πιθανότητας προκατάληψης, στο νου του μέσου εχέφρονα πολίτη. Κατά συνέπεια, ο εξεταζόμενος λόγος έφεσης απορρίπτεται. Ολοκληρώνοντας και έχοντας κατά νουν ότι το όλο θέμα είναι θέμα γεγονότων, δεν εντοπίζουμε στην προσβαλλόμενη υπόθεση οποιοδήποτε στοιχείο κακής άσκησης της διακριτικής ευχέρειας του δικαστηρίου, ούτε και διαπιστώνουμε ίχνος κακοπιστίας ή καταχρηστικής προώθησης της πτωχευτικής διαδικασίας. Με βάση όλα τα πιο πάνω, η έφεση απορρίπτεται, με έξοδα εις βάρος της Εφεσείουσας και προς όφελος της Εφεσίβλητης, όπως αυτά θα υπολογισθούν από τον Πρωτοκολλητή και θα εγκριθούν από το Δικαστήριο. Μ.Μ. ΝΙΚΟΛΑΤΟΣ, Π. Λ. ΠΑΡΠΑΡΙΝΟΣ, Δ. Α.Ρ. ΛΙΑΤΣΟΣ, Δ. ΣΦ."
  },
  {
    "filename": "1-201703-30-17PolAit.htm",
    "text": "ECLI:CY:AD:2017:D75 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΠΡΩΤΟΒΑΘΜΙΑ ΔΙΚΑΙΟΔΟΣΙΑ (Πολιτική Αίτηση Αρ. 30/2017) (Πολιτική Αίτηση Αρ. 30/2017) 9 Μαρτίου 2017 [Τ.Θ. ΟΙΚΟΝΟΜΟΥ, Δ.] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ ΤΟΥ 1964 ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ Σ.Σ. ΓΙΑ ΑΔΕΙΑ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΠΡΟΝΟΜΙΑΚΟΥ ΕΝΤΑΛΜΑΤΟΣ ΤΥΠΟΥ CERTIORARI KAI MANDAMUS ΚΑΙ ΑΝΑΦΟΡΙΚΑ ΜΕ ΤΟ ΕΝΤΑΛΜΑ ΕΡΕΥΝΑΣ ΠΟΥ ΕΚΔΟΘΗΚΕ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΥΚΩΣΙΑΣ ΗΜΕΡΟΜΗΝΙΑΣ 12.1.17 ΜΕ ΤΟ ΟΠΟΙΟ ΕΠΙΤΡΑΠΗΚΕ Η ΕΡΕΥΝΑ ΣΤΟ ΥΠΟΣΤΑΤΙΚΟ ΠΟΥ ΒΡΙΣΚΕΤΑΙ ΣΤΗΝ ΟΔΟ Χ ΑΝΑΦΟΡΙΚΑ ΜΕ ΤΟ ΕΝΤΑΛΜΑ ΕΡΕΥΝΑΣ ΠΟΥ ΕΚΔΟΘΗΚΕ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΥΚΩΣΙΑΣ ΗΜΕΡΟΜΗΝΙΑΣ 12.1.17 ΜΕ ΤΟ ΟΠΟΙΟ ΕΠΙΤΡΑΠΗΚΕ Η ΕΡΕΥΝΑ ΣΤΟ ΥΠΟΣΤΑΤΙΚΟ ΠΟΥ ΒΡΙΣΚΕΤΑΙ ΣΤΗΝ ΟΔΟ Χ Βασίλης Μπίσσας , για τον αιτητή. Α Π Ο Φ Α Σ Η ΟΙΚΟΝΟΜΟΥ, Δ. : Ανήλικο πρόσωπο [1] , πρώτου βαθμού συγγενείας με τον ύποπτο,  κατήγγειλε στην αστυνομία πως ο αιτητής διατηρεί λογαριασμό στο facebook και ότι μέσω αυτού συνομιλεί με ανήλικα κορίτσια με τα οποία ανταλλάσσει γυμνές φωτογραφίες, παρουσιαζόμενος ως άτομο νεαρότερης ηλικίας και προσκαλώντας ανήλικες να συναντηθούν μαζί του με σκοπό να τους ψωνίσει.  Ήταν η θέση του εν λόγω προσώπου ότι πέτυχε πρόσβαση στον λογαριασμό του αιτητή αφού κατείχε τους κωδικούς πρόσβασης,  τους οποίους της είχε δώσει ο ίδιος.  Από εξετάσεις που έγιναν, εντοπίστηκε το προφίλ του υπόπτου στο οποίο αρκετά από τα πεδία του, όπως οι φίλοι και τα προσωπικά του στοιχεία είναι κλειδωμένα (μη δημόσια), κατά τρόπο που να μην είναι θεατά από πρόσωπα τα οποία δεν είναι διαδικτυακοί του φίλοι. Οι παραπάνω ισχυρισμοί περιλήφθηκαν σε ένορκη δήλωση προς υποστήριξη εντάλματος έρευνας οικίας και υποστατικών του αιτητή, με αναφορά σε συγκεκριμένη διεύθυνση, με σκοπό τον εντοπισμό ηλεκτρονικού/ων υπολογιστή/ων ή και άλλων μέσω αποθήκευσης ηλεκτρονικών δεδομένων που δυνατό να χρησιμοποιήθηκαν για τη διάπραξη των αδικημάτων της σεξουαλικής κακοποίησης παιδιού, της κατοχής παιδικής πορνογραφίας και της άγρας παιδιού για σεξουαλικούς σκοπούς.  Το Δικαστήριο εξέδωσε το ζητούμενο ένταλμα έρευνας καταγράφοντας ότι έχει ικανοποιηθεί λογικά για την ύπαρξη ανάγκης εκδόσεως του και ειδικότερα ότι υπάρχει επαρκής μαρτυρία προκύπτουσα από τη σειρά των γεγονότων που οδηγούν σε εύλογη υπόνοια ότι στην αναφερόμενη διεύθυνση μπορεί να βρίσκονται ηλεκτρονικοί υπολογιστές και άλλα μέσα αποθήκευσης ηλεκτρονικών δεδομένων που δυνατό να χρησιμοποιήθηκαν για τη διάπραξη των εν λόγω αδικημάτων. Ακολούθησε η υπό εξέταση αίτηση, με την οποία ζητείται άδεια για καταχώριση αίτησης προς έκδοση προνομιακού εντάλματος certiorari προς ακύρωση του εν λόγω εντάλματος έρευνας.  Αίτημα για παραχώρηση άδειας προς καταχώριση αίτησης mandamus για άλλο συναφές θέμα, έχει αποσυρθεί. Ισχυρισμός ότι δεν διασυνδέθηκε το ένταλμα με την υπό έρευνα κατοικία Οι νομικοί λόγοι που φαίνονται στην αίτηση παρατίθενται εκτεταμένα και εν πολλοίς αλληλοεπικαλύπτονται.  Ο ευπαίδευτος δικηγόρος του αιτητή  επικεντρώθηκε στον κύριο λόγο, που αποτελεί και την ουσία της αίτησης, όπως χαρακτηριστικά ανέφερε, ο οποίος έγκειται στον ισχυρισμό ότι από την επίμαχη ένορκη δήλωση δεν προέκυπτε καμιά εύλογη υπόνοια ότι υπάρχει οποιοδήποτε αντικείμενο με το οποίο να διαπράττεται ή να διαπράχθηκε αδίκημα στην οικία ή και υποστατικά του αιτητή.  Τα αναφερόμενα γεγονότα, εισηγήθηκε, δεν συνδέονται καθόλου με την οικία ή και υποστατικά του αιτητή.  Δεν γίνεται μνεία για την ύπαρξη ηλεκτρονικών υπολογιστών ή και άλλων μέσων αποθήκευσης ηλεκτρονικών δεδομένων εκεί.  Ελλείπει, ως εκ τούτου, η αναγκαία διασύνδεση της σκοπούμενης έρευνας με συγκεκριμένο τόπο και ειδικά με τη διεύθυνση που προσδιορίζεται ως η οικία και υποστατικά του αιτητή. Παρέπεμψε, ως προς το βασικό αυτό επιχείρημα, στην υπόθεση Αναφορικά με την Αίτηση του Χαράλαμπου Σιακαλλή (Αρ. 1) Αναφορικά με την Αίτηση του Χαράλαμπου Σιακαλλή (Αρ. 1) (2001) 1 ΑΑΔ 282 (απόφαση Χατζηχαμπή, Δ., όπως ήταν τότε), στην οποία  το ένταλμα έρευνας σε σχέση με ανεύρεση ναρκωτικών ακυρώθηκε, εφόσον κρίθηκε ότι η προσφερθείσα μαρτυρία έτεινε απλώς να καταδείξει πως ο ύποπτος είχε στην κατοχή του ναρκωτικά, χωρίς όμως να υπάρχει μαρτυρία που να συνδέει τέτοια κατοχή με οποιοδήποτε υποστατικό.  Θεώρησε το Δικαστήριο, στην υπόθεση εκείνη, ότι τέτοια διασύνδεση δεν μπορεί να προκύψει συμπερασματικά ως θέμα κοινής λογικής, εφόσον το άρθρο 27 του περί Ποινικής Δικονομίας Νόμου, Κεφ. 155 περί Ποινικής Δικονομίας Νόμου, Κεφ. 155 , συνδέει το αντικείμενο με τον τόπο για τον οποίο ζητείται το ένταλμα και όχι γενικά με το πρόσωπο του υπόπτου, καταλήγοντας ότι « μόνο όπου η μαρτυρία είναι τέτοια ώστε να δικαιολογεί συγκεκριμένη και εύλογη υποψία ότι το αντικείμενο βρίσκεται στην οικία ή άλλο τόπο και όχι απλώς γενική και αόριστη υπόθεση ότι θα μπορούσε να βρίσκεται στην οικία ή άλλο τόπο, προκύπτει επαρκής σύνδεση με την οικία ή άλλο τόπο του οποίου ζητείται η έρευνα ». Η αναγκαιότητα προσδιορισμού και διασύνδεσης της έρευνας με συγκεκριμένο τόπο, όπως και με τη διερεύνηση συγκεκριμένου αδικήματος, είναι δεδομένη.  Ήδη από τον 18 ο αιώνα το κοινό δίκαιο απέρριψε ως παράνομη την ιδέα ενός γενικού εντάλματος έρευνας ( R . v . John Wilkos [1763] 2 Wils 151, Huckle v . Money [1763] 2 Wils 205, Entick v . Carrington [1765] 2 Wils 275 ). Το ζητούμενο, όμως, εν προκειμένω, αφορά τη μαρτυρία που απαιτείται να υπάρχει ώστε να θεμελιωθεί η αναγκαία διασύνδεση με την αναφερόμενη οικία ή υποστατικό.  Όπως παρατηρεί ο Γεώργιος Μ. Πικής, με αναφορά στις πρόνοιες του άρθρου 27 του Κεφ. 155, « η πιθανότητα ύπαρξης οποιουδήποτε τεκμηρίου στα υποστατικά, συνδεομένου με τη διάπραξη του αδικήματος, αποτελεί ικανοποιητικό λόγο για την έκδοση εντάλματος. » (Ποινική Δικονομία στην Κύπρο, Δεύτερη Αναθεωρημένη Έκδοση, σελ. 69).  Περί πιθανότητας, λοιπόν, ο λόγος, η οποία, ασφαλώς, πρέπει να είναι εύλογη υπό τις περιστάσεις. » (Ποινική Δικονομία στην Κύπρο, Δεύτερη Αναθεωρημένη Έκδοση, σελ. 69).  Περί πιθανότητας, λοιπόν, ο λόγος, η οποία, ασφαλώς, πρέπει να είναι εύλογη υπό τις περιστάσεις. Εν προκειμένω, έστω και αν δεν έγινε ρητή αναφορά περί του ότι τα υπό αναζήτηση αντικείμενα βρίσκονταν στη συγκεκριμένη διεύθυνση, η διασύνδεση τέτοιων προσωπικών αντικειμένων καθημερινής, ατομικής χρήσης με την οικία του ατόμου, σε αντιδιαστολή με την περίπτωση της Σιακαλλής , αποτελεί καθ΄όλα εύλογη πιθανότητα. Ισχυρισμός περί αλυσιτελούς εντάλματος έρευνας Η συνύπαρξη και η παράλληλη λειτουργία των δύο δικαστικών ενταλμάτων, προκύπτει ευθέως από το άρθρο 21 του ) και έχει αναγνωριστεί στην υπόθεση Αναφορικά με την Αίτηση του Μιχάλη Πουργούρη Αναφορικά με την Αίτηση του Μιχάλη Πουργούρη (2012) 1 ΑΑΔ 2604 « » Συνεπώς, η έκδοση του εντάλματος έρευνας δεν μπορεί να θεωρηθεί ως αλυσιτελής σε σχέση με τη σκοπούμενη διερεύνηση, εφόσον ρητά προκύπτει ότι συνιστά τη μια πτυχή της διερεύνησης. Συνήθως, μάλιστα, σε τέτοιες περιπτώσεις, η διερεύνηση είναι πολυσχιδής, εφόσον υπεισέρχεται, σε πρώτο στάδιο, άλλη μία δικαστική παρέμβαση, ήτοι διάταγμα πρόσβασης σε τηλεπικοινωνιακά δεδομένα που διατηρεί ο παροχέας τηλεπικοινωνιακών υπηρεσιών και διάθεσής τους σε αστυνομικό ανακριτή, με σκοπό την αναγνώριση της ταυτότητας του υπόπτου (βλ. άρθρα 4 και 5 του περί Διατήρησης Τηλεπικοινωνιακών Δεδομένων με Σκοπό τη Διερεύνηση Σοβαρών Ποινικών Αδικημάτων Νόμου του 2007, Ν. 183(Ι)/2007 ).  Εν προκειμένω, αναφέρεται στην ένορκη δήλωση που συνόδευε την αίτηση για έκδοση του εντάλματος, ότι το προφίλ του υπόπτου εντοπίστηκε από εξετάσεις που έγιναν μέσω του ΓΚΗΕ. Αρχή αναλογικότητας στα πλαίσια του ’ρθρου 17 του Συντάγματος Παρέπεμψε σχετικά ο ευπαίδευτος δικηγόρος του αιτητή στην πρόσφατη απόφαση Αναφορικά με την Αίτηση του Πέτρου Ευδόκα, Αναφορικά με την Αίτηση του Πέτρου Ευδόκα, Πολιτική Έφεση 219/2015, ημερομηνίας 29.12.2016, ECLI:CY:AD:2016:A586 Πολιτική Έφεση 219/2015, ημερομηνίας 29.12.2016, ECLI:CY:AD:2016:A586 , όπου δόθηκε από την Ολομέλεια άδεια για καταχώριση αίτησης certiorari επειδή σε ένταλμα έρευνας που είχε εκδοθεί με σκοπό τον εντοπισμό και την κατάσχεση ηλεκτρονικού υπολογιστή ή και άλλων μέσων αποθήκευσης ηλεκτρονικών δεδομένων, δεν είχαν τεθεί ασφαλιστικές δικλείδες με αποτέλεσμα να τίθεται, εκ πρώτης όψεως, θέμα παραβίασης της αρχής της αναλογικότητας.  Το Δικαστήριο είχε λάβει υπόψη ότι το άρθρο 27 δεν επιβάλλει τέτοια υποχρέωση, όμως, αναφερόμενο σε αποφάσεις του ΕΔΑΔ που αφορούσαν σε παραβίαση επαγγελματικού απορρήτου και λαμβάνοντας ιδιαίτερα υπόψη ότι στη συγκεκριμένη εκείνη υπόθεση αναζητείτο ένα και μόνο δημοσίευμα, θεώρησε ότι θα έπρεπε το εκδώσαν δικαστήριο να είχε κατά νου και την αρχή της αναλογικότητας. Η υπόθεση, όμως, Ευδόκας είναι σαφές ότι περιορίστηκε στα δικά της γεγονότα και κυρίως στο γεγονός ότι αφορούσε ένα και μόνο δημοσίευμα, στοιχείο που τονίστηκε ιδιαίτερα από το Δικαστήριο. Εξ αντιδιαστολής, στην υπόθεση CPS Freight Services Ltd v . Γενικού Εισαγγελέα, Πολιτική Έφεση Αρ. 219/2014, ημερομηνίας 29.2.2016, ECLI:CY:AD:2016:A126 Πολιτική Έφεση Αρ. 219/2014, ημερομηνίας 29.2.2016, ECLI:CY:AD:2016:A126 , η Ολομέλεια έκρινε, επί των γεγονότων εκείνης της περίπτωσης, ότι κατά την έκδοση εντάλματος έρευνας και τη συνεπακόλουθη κατάσχεση ηλεκτρονικού υπολογιστή δεν ετίθετο προς εξέταση η αρχή της αναλογικότητας.  Διαφοροποίησε δε την περίπτωση από την απόφαση του ΕΔΑΔ Stefanov v . Bulgaria , Application No . 65755/2001  ημερομηνίας 22.8.2008 , που αφορούσε την κατάσχεση ηλεκτρονικών υπολογιστών στα πλαίσια εκτέλεσης εντάλματος έρευνας.  Στην υπόθεση εκείνη το ΕΔΑΔ διαπίστωσε ότι με το γενικό τρόπο που είχε εκτελεστεί το ένταλμα έρευνας σε δικηγορικό γραφείο, υπήρξε παραβίαση της αρχής της αναλογικότητας του μέτρου προς τον επιδιωκόμενο σκοπό, με αποτέλεσμα η έρευνα να είχε προσκρούσει, σε δυσανάλογο υπό τις περιστάσεις βαθμό, στο επαγγελματικό απόρρητο του ενδιαφερόμενου δικηγόρου. Η αρχή δικαίου που επιβεβαιώθηκε στην Ευδόκας, όπως και στην Stefanov , είναι βαθιά ριζωμένη στο δίκαιο και έγκειται στην υποχρέωση για περιορισμό, κατά το πρακτικώς εφικτό, στην παρεχόμενη εξουσιοδότηση για έρευνα.  Όπως χαρακτηριστικά διατυπώθηκε στην Stefanov : « According to the Court's caselaw, search warrants have to be drafted, as far as practicable, in a manner calculated to keep their impact within reasonable bounds». Με δεδομένη πάντοτε την αρχή περί ανάγκης «περιορισμού του περιορισμού», ' as far as practicable ', κρίσιμη σημασία έχουν κάθε φορά τα συγκεκριμένα γεγονότα κάθε περίπτωσης, όπως σαφώς προκύπτει από τις υποθέσεις Ευδόκας και CPS .  Τούτο φαίνεται και από τη συνέχεια που είχε η υπόθεση Ευδόκας, μετά τη χορήγηση άδειας προς καταχώριση αίτησης certiorari .  Η αίτηση απερρίφθη, κατ΄ουσίαν επειδή κρίθηκε στο τέλος ότι δεν ήταν πρακτικώς εφικτή, υπό τις περιστάσεις της υπόθεσης, η επιβολή περιορισμών σε εκείνο το πρόωρο στάδιο ( Αναφορικά με την Αίτηση Πέτρου Ευδόκα, Αναφορικά με την Αίτηση Πέτρου Ευδόκα, Πολιτική Αίτηση 3/2017, ημερομηνίας 23.2.2017 Πολιτική Αίτηση 3/2017, ημερομηνίας 23.2.2017 ). Ό,τι τώρα συζητείται δεν είναι το αδιαμφισβήτητο ζήτημα αρχής, αλλά το πρακτικό ζήτημα που μόνο επί των γεγονότων κάθε περίπτωσης μπορεί να κριθεί και έγκειται στο κατά πόσον η μη εξέταση της αναλογικότητας και της αναγκαιότητας του μέτρου σε σχέση με τον επιδιωκόμενο σκοπό σ΄αυτό το πρώτο στάδιο της έρευνας, είχε τέτοια συνέπεια ώστε, υπό τις συγκεκριμένες περιστάσεις της υπόθεσης,  να συνιστά λόγο ακυρότητας του εντάλματος έρευνας. Η συγκεκριμενοποίηση, όμως, δεν μπορεί να γίνεται με γενικούς όρους, όπως έπραξε εν προκειμένω ο αιτητής ο οποίος δεν προσδιόρισε τί θα άρμοζε στην περίπτωσή του ως περιορισμός ή, αντιστοίχως, ποια ήταν η ανεπίτρεπτη υπό τις περιστάσεις γενικότητα. Στην υπόθεση Stefanov λ.χ., δεν καθορίστηκαν στο ένταλμα τα αντικείμενα και τα έγγραφα που αναμενόταν να ανευρεθούν, δεν διασφαλίστηκε το περιεχόμενο του σκληρού δίσκου και των συναφών που είχαν παραληφθεί κατά τρόπο που να προσκρούει στο επαγγελματικό απόρρητο δικηγόρου και τα παραληφθέντα κατακρατήθηκαν από την αστυνομία για περίοδο πέραν των δύο μηνών. Αλλά και η Ευδόκας διαφοροποιείται,  εφόσον, ως άνω, αφορούσε ένα και μόνο δημοσίευμα, στοιχείο που τονίστηκε ιδιαίτερα από το Δικαστήριο.  Εν προκειμένω, δεν υπάρχει τέτοια συγκεκριμενοποίηση, αλλά αντίθετα η μαρτυρία παραπέμπει σε ευρύτερη δραστηριότητα του υπόπτου μέσω του διαδικτύου, ενώ ο εκ των υστέρων αναγκαίος διαχωρισμός των στοιχείων που θα αποκαλυφθούν στο τέλος ως σχετικά, είναι δεδομένη πάντοτε δυνατότητα. ’λλωστε, λόγω της προβλεπόμενης, ως άνω, παράλληλης διαδικασίας, οι τυχόν αναγκαίοι περιορισμοί υπάρχει δυνατότητα να τεθούν στα πλαίσια έκδοσης διατάγματος πρόσβασης με βάση το άρθρο 21 του Ν. 92/1996 .  Εκείνο μάλιστα το στάδιο προβάλλει ως προσφορότερο για εξέταση της αρχής της αναλογικότητας, εφόσον τότε είναι που υπεισέρχεται η πρόσβαση στα προσωπικά δεδομένα. Οι πρόνοιες του άρθρου 32 του Κεφ. 155 Εν πάση περιπτώσει, ανεξάρτητα ακόμα και από όλα τα πιο πάνω, υπάρχει μια περαιτέρω διάσταση η οποία δεν εξετάστηκε σε προηγούμενες υποθέσεις και αφορά τις δυνατότητες που παρέχει, αλλά και την υποχρέωση ελέγχου που επιβάλλει στο αρμόδιο δικαστήριο το άρθρο 32 του Κεφ. 155, που έχει ως ακολούθως: « Κατακράτηση ή διάθεση πραγμάτων που κατασχέθηκαν δυνάμει εντάλματος έρευνας 32.(1) Όταν, κατά την εκτέλεση εντάλματος έρευνας, κατασχεθεί οτιδήποτε και προσκομιστεί ενώπιον Δικαστή, όπως προβλέπεται στο άρθρο 27, το πράγμα αυτό, τηρουμένων των διατάξεων του εδαφίου (2) του άρθρου αυτού, δύναται να κατακρατηθεί από τέτοιο πρόσωπο ως ο Δικαστής ήθελε ορίσει, λαμβανόμενης πάντοτε εύλογης φροντίδας για τη διατήρηση του μέχρι την αποπεράτωση οποιασδήποτε ποινικής διαδικασίας η οποία είναι δυνατό να διεξαχθεί σε σχέση με αυτό. (2) Όταν οτιδήποτε που κατασχέθηκε δυνάμει εντάλματος έρευνας και προσκομίστηκε ενώπιον Δικαστή υπόκειται σε φθορά ή είναι επιβλαβές, το πράγμα αυτό δύναται αμέσως να διατεθεί με τέτοιο τρόπο όπως ο Δικαστής ήθελε ορίσει. (3) Αν ο Δικαστής είναι της γνώμης ότι οτιδήποτε που κατασχέθηκε δυνάμει εντάλματος έρευνας δεν απαιτείται πλέον για οποιαδήποτε ποινική διαδικασία, τότε εκτός αν εξουσιοδοτείται ή υποχρεώνεται από αυτόν ή οποιοδήποτε άλλο Νόμο να διαθέσει αυτό διαφορετικά, διατάσσει(α) όπως το πράγμα ή οποιοδήποτε μέρος του επιστραφεί στο πρόσωπο το οποίο φαίνεται στο Δικαστή ότι έχει δικαίωμα σε αυτό και, αν το εν λόγω πρόσωπο είναι ο κατηγορούμενος, όπως επιστραφεί στον ίδιο ή σε τέτοιο άλλο πρόσωπο ως ο κατηγορούμενος ήθελε ορίσει ή (β) όπως το πράγμα αυτό, αν ανήκει στον κατηγορούμενο, ή μέρος αυτού, χρησιμοποιηθεί για την πληρωμή οποιωνδήποτε εξόδων ή αποζημιώσεων τα οποία ο κατηγορούμενος διατάχτηκε να πληρώσει. » Όπως εξηγήθηκε στην Concrete Mix Limited v . Αστυνομίας (1991) 2 ΑΑΔ 360 : « Η κατάσχεση αντικειμένου, βάσει του άρθρ. 27, παρέχει μόνο περιορισμένο δικαίωμα κράτησης, μέχρι την παρουσίασή του, το συντομότερο δυνατό, ενώπιον του Δικαστηρίου, όπως προβλέπεται στο άρθρο 32 (1) του νόμου. Κριτής της αναγκαιότητας της περαιτέρω κράτησης του αντικειμένου για τους σκοπούς των ανακρίσεων και μελλοντικής ποινικής διαδικασίας, είναι το Δικαστήριο. Οι πρόνοιες του άρθρ. 32 (1) παρέχουν διακριτική ευχέρεια στο Δικαστήριο να διατάξει την κράτηση και φύλαξη κατασχεθέντος αντικειμένου από τις αστυνομικές Αρχές μέχρι και την αποπεράτωση ποινικής διαδικασίας η οποία ήθελε προκύψει από τις αστυνομικές έρευνες.» Ως προς τη συνταγματική διάσταση του θέματος, στην υπόθεση Φειδίας Κυριακίδης ν. Δημοκρατίας (1961) 1 R . S . C . C . 66 , ελέχθησαν τα ακόλουθα: « Α law providing for the seizure of movable property and the temporary detention thereof for purposes of production before a court in criminal proceedings is constitutional within the meaning of paragraph (3) of Article 23 in that it provides for the imposition of restrictions or limitations in the interest of public safety as well as for the protection of the rights of others.» Τυχόν παράπονα του αιτητή  ως προς την κατάσχεση των αντικειμένων ή μέρους αυτών και τη διάρκεια της κατακράτησής τους, μπορεί να αντιμετωπισθούν σύμφωνα με τη διαδικασία που προβλέπει το εν λόγω άρθρο.  Συνεπώς, δεν θα ήταν, εν πάση περιπτώσει, θεμιτή η προσφυγή στην εφεδρεία της δικαιοδοσίας του Ανωτάτου Δικαστηρίου προς ακύρωση του εντάλματος για το ότι δεν τέθηκαν περιορισμοί, αφ΄ης στιγμής θα μπορούσε ο αιτητής, εξειδικεύοντας βέβαια τέτοιους περιορισμούς, να αποταθεί στο Επαρχιακό Δικαστήριο για να ζητήσει την επιβολή περιορισμών ή και την επιστροφή των τεκμηρίων, ή μέρους αυτών, ή και τον έλεγχο της διάρκειας κράτησης τους, στα πλαίσια του άρθρου 32. Η κατάληξη σε σχέση με το θέμα των περιορισμών και της αναλογικότητας Συνεπώς, για όλους τους παραπάνω λόγους, το γεγονός ότι δεν εξετάστηκε η αρχή της αναλογικότητας και δεν τέθηκαν περιορισμοί στο ένταλμα έρευνας, οι οποίοι δεν προσδιορίζονται, δεν αποτελεί σφάλμα και μάλιστα τέτοιας φύσεως ώστε να μπορούσε να οδηγήσει σε ακύρωση του εντάλματος με προνομιακό διάταγμα. Η ουσία είναι ότι δεν μπορεί το παρόν Δικαστήριο στα πλαίσια της παρούσας διαδικασίας να υπεισέλθει σε τέτοια ζητήματα αμφισβήτησης, έστω και εμμέσως, ισχυρισμών.  Μόνο αν επρόκειτο για περίπτωση αποδεδειγμένου δόλου και ψευδορκίας προς εξασφάλιση του προσβαλλόμενου εντάλματος και νοουμένου ότι η ακύρωση του θα εζητείτο, ακριβώς λόγω του δόλου και της ψευδορκίας, θα μπορούσε να είχε νόημα το ζήτημα (βλ. Halsbury's Laws of England, 3 rd Edition, Vol. 11, para. 125, R. v. Recorder of Leicester, ex parte Wood [1947] 1 All E.R. 928 ). Ισχυρισμός ότι το Δικαστήριο δεν σχημάτισε ιδίαν εύλογη υπόνοια ’λλο ζήτημα που τέθηκε εκ μέρους του αιτητή ήταν πως το Δικαστήριο δεν προέβη το ίδιο στις αναγκαίες διαπιστώσεις περί εύλογης υποψίας, παρά μόνο αναφέρει ότι έχει λογικά ικανοποιηθεί για την ύπαρξη ανάγκης εκδόσεως του εντάλματος, χωρίς να αναφέρει τους λόγους για τους οποίους ικανοποιήθηκε. Ως προς το ζήτημα αυτό, είναι δεδομένο πως η ύπαρξη εύλογης υπόνοιας είναι απαραίτητη προϋπόθεση για την έκδοση εντάλματος, η οποία ασφαλώς πρέπει να είναι το αποτέλεσμα νοητικής διεργασίας του ίδιου του δικαστή, χωρίς η γνώμη του ενόρκως δηλούντος να είναι αρκετή ( Πολυκάρπου (1991) 1 ΑΑΔ 207 , Αναφορικά με την Αίτηση του Έκτορα Μακρίδη, , Αναφορικά με την Αίτηση του Έκτορα Μακρίδη, Πολ. Εφ. Αρ. 514/2012, ημερομηνίας 2.4.2014, ECLI:CY:AD:2014:A238 Πολ. Εφ. Αρ. 514/2012, ημερομηνίας 2.4.2014, ECLI:CY:AD:2014:A238 , CPS Freight Services Ltd v . Γενικού Εισαγγελέα, ανωτέρω).   Ο ευπαίδευτος δικηγόρος του αιτητή, εισηγούμενος ότι αυτό έγινε και εν προκειμένω, παρέπεμψε στην προαναφερθείσα υπόθεση Σιακαλλής , στην οποία κρίθηκε πως η «αόριστη αναφορά» στο τέλος του εντάλματος ότι ο δικαστής είχε ικανοποιηθεί λογικά για την αναγκαιότητα έκδοσής του, δεν μπορούσε να θεραπεύσει την έλλειψη διαπίστωσης από τον ίδιο για την ύπαρξη εύλογης υποψίας.  Παρόμοια προσέγγιση χαρακτηρίζει και την απόφαση Αναφορικά με την ’ντρη Παναγιώτου (2002) 1 ΑΑΔ 1957 (Αρτέμης, Δ., όπως ήταν τότε). Από την άλλη, στην υπόθεση Αντωνίου (2009) 1 ΑΑΔ 656 (660) (Κωνσταντινίδης, Δ.), αφού ελέχθη ότι κάθε περίπτωση κρίνεται στη βάση των δικών της ιδιαίτερων περιστατικών, κρίθηκε ότι η μαρτυρία που τέθηκε ενώπιον του εκδώσαντος το ένταλμα δικαστή στοιχειοθετούσε εύλογη υπόνοια με τέτοιο τρόπο ώστε η κατάληξη πως ο Δικαστής ικανοποιήθηκε λογικά για την αναγκαιότητα έκδοσης του εντάλματος, χωρίς ο ίδιος να έχει παραπέμψει σε εύλογη υποψία της αστυνομίας, ασφαλώς ενσωμάτωσε τη δική του κρίση πάνω στο θέμα.  Λέχθηκαν χαρακτηριστικά τα ακόλουθα: « Αυτή η κατάληξη υπογραμμένη από τον ίδιο το δικαστή είναι δική του και κανενός άλλου, ενσωματώνει τη δική του υποψία στη βάση των δεδομένων που ενόρκως τέθηκαν ενώπιον του . » Στην υπόθεση Παναγιώτου (2004) 1 ΑΑΔ 1094 , επιβεβαιώθηκε τελικά από την Ολομέλεια ότι το τί αποτελεί δέουσα αιτιολογία εξαρτάται από τα περιστατικά και τη φύση της υπόθεσης.  Μια δικαστική απόφαση είναι δεόντως και επαρκώς αιτιολογημένη όταν παρέχεται η δυνατότητα στο Εφετείο να αντιληφθεί τους λόγους για τους οποίους το πρωτόδικο Δικαστήριο κατέληξε στην εκκαλούμενη απόφαση.  Υπ΄αυτό το πρίσμα και υπό τις περιστάσεις της υπόθεσης εκείνης, θεωρήθηκε πως η συμπερίληψη της απαιτούμενης βεβαίωσης περί λογικής ικανοποίησης για την ύπαρξη της ανάγκης εκδόσεως του εντάλματος (σύλληψης ή έρευνας) δεν μπορούσε παρά να σημαίνει πως η αναγκαιότητα της έκδοσης του εντάλματος προέκυπτε από τα αναφερόμενα στην ένορκη δήλωση. Εν προκειμένω, η μαρτυρία που τέθηκε ενώπιον του δικαστή δημιουργούσε εύλογη υπόνοια για τις ανάγκες έκδοσης του εντάλματος.  Ο δικαστής δεν αναφέρθηκε, δεν στηρίχθηκε σε εύλογη υπόνοια της αστυνομίας.  Έχοντας υπόψη του τη μαρτυρία η οποία τέθηκε ενώπιον του, στην οποία ρητώς αναφέρθηκε, η κατάληξή του πως ικανοποιήθηκε λογικά για την ύπαρξη ανάγκης έκδοσης του εντάλματος, δεν μπορούσε παρά, υπό τις περιστάσεις, να είχε την έννοια ότι στο δικό του μυαλό είχε σχηματίσει την απαιτούμενη εύλογη υπόνοια πως στη διεύθυνση του αναφέρεται στο ένταλμα μπορεί να βρίσκονται τα αναζητούμενα αντικείμενα, όπως ρητώς αναφέρθηκε στο αιτιολογικό μέρος του εντάλματος. Ζήτημα ότι ο αιτητής δεν είναι ιδιοκτήτης της οικίας Τέλος, ο αιτητής ήγειρε ζήτημα ισχυριζόμενος ότι δεν είναι ιδιοκτήτης της οικίας για την οποία εκδόθηκε το ένταλμα.  Η οικία ανήκει στην αδελφή του και σε αυτή διαμένει η μητέρα του.  Ο ίδιος διαμένει σε ένα δωμάτιο εντός αυτής μετά τη διάσταση με την πρώην σύζυγό του.  Ως εκ τούτου, καταλήγει ο σχετικός λόγος, το ένταλμα δεν αποσκοπούσε στην κατοικία του αιτητή, αλλά στην κατοικία της αδελφής του.  Δεν έχει θεμελιωθεί νομικά το επιχείρημα αυτό και γιατί τέτοια κατάσταση θα έπρεπε να οδηγήσει σε ακύρωση του εντάλματος με προνομιακό διάταγμα.  Εν πάση περιπτώσει, σημειώνεται ότι κατοικία θεωρείται κάθε χώρος που χρησιμοποιείται για διαμονή, ακόμα και απλή παραμονή και που δεν είναι προσιτός σε όλους.    Η προστασία του ’ρθρου 16 και αντιστοίχως του ’ρθρου 8 της ΕΣΔΑ παρέχεται στο πρόσωπο που κατοικεί, με τη συνήθη έννοια της λέξης, ανεξάρτητα από τη νομική του ιδιότητα και το ιδιοκτησιακό καθεστώς (βλ. Κυπριακό Συνταγματικό Δίκαιο, Θεμελιώδη Δικαιώματα και Ελευθερίες, Δρ Κώστας Παρασκευάς).  Η αστυνομία, ζητώντας ένταλμα έρευνας με αναφορά στον αιτητή, αναγνώρισε τα δικαιώματά που έχει ως ένοικος/κάτοικος εν τη εννοία του ’ρθρου 16.  Είναι για το αντίθετο που θα μπορούσε να έχει παράπονο. Για όλους τους παραπάνω λόγους η αίτηση απορρίπτεται. T .Θ. Οικονόμου, Δ. /ΚΧ»Π [1] Ως εκ της εμπλοκής ανηλίκου προσώπου θεωρήθηκε σκόπιμο να παραλειφθούν συγκεκριμένες αναφορές σε ονόματα, διεύθυνση ή άλλα προσδιοριστικά στοιχεία από το κείμενο της απόφασης, με συνεπακόλουθη ανάλογη παρέμβαση στον τίτλο της Αίτησης. Ως εκ της εμπλοκής ανηλίκου προσώπου θεωρήθηκε σκόπιμο να παραλειφθούν συγκεκριμένες αναφορές σε ονόματα, διεύθυνση ή άλλα προσδιοριστικά στοιχεία από το κείμενο της απόφασης, με συνεπακόλουθη ανάλογη παρέμβαση στον τίτλο της Αίτησης."
  },
  {
    "filename": "1-201703-32-17PolAit.htm",
    "text": "ECLI:CY:AD:2017:D73 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΠΡΩΤΟΒΑΘΜΙΑ ΔΙΚΑΙΟΔΟΣΙΑ ΠΟΛΙΤΙΚΗ ΑΙΤΗΣΗ ΑΡ. 32/2017 7 Μαρτίου, 2017 [Α. ΠΟΥΓΙΟΥΡΟΥ, Δ/στής] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ ΤΟΥ 1964 ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΟΥ ΑΒΡΑΑΜ ΔΙΣΠΥΡΟΥ ΓΙΑ ΑΔΕΙΑ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗ ΓΙΑ ΕΚΔΟΣΗ ΠΡΟΝΟΜΙΑΚΟΥ ΕΝΤΑΛΜΑΤΟΣ ΤΥΠ O Υ CERTIORARI ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΥΠ' ΑΡΙΘΜΟ Κ1/2017 ΤΟΥ ΔΙΚΑΣΤΗΡΙΟΥ ΕΛΕΓΧΟΥ ΕΝΟΙΚΙΑΣΕΩΝ ΛΑΡΝΑΚΑΣ ΑΜΜΟΧΩΣΤΟΥ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΥΠ' ΑΡΙΘΜΟ Κ1/2017 ΤΟΥ ΔΙΚΑΣΤΗΡΙΟΥ ΕΛΕΓΧΟΥ ΕΝΟΙΚΙΑΣΕΩΝ ΛΑΡΝΑΚΑΣ ΑΜΜΟΧΩΣΤΟΥ ΚΑΙ ΑΝΑΦΟΡΙΚΑ ΜΕ ΤΗΝ ΕΝΔΙΑΜΕΣΗ ΑΠΟΦΑΣΗ ΚΑΙ/Η ΠΡΑΚΤΙΚΟ ΤΟΥ ΔΙΚΑΣΤΗΡΙΟΥ ΕΛΕΓΧΟΥ ΕΝΟΙΚΙΑΣΕΩΝ ΛΑΡΝΑΚΑΣ ΑΜΜΟΧΩΣΤΟΥ ΠΟΥ ΕΚΔΟΘΗΚΕ ΚΑΙ/Η ΔΟΘΗΚΕ ΤΗΝ 2/2/2017 ΓΙΑ ΜΗ ΕΚΔΟΣΗ ΜΟΝΟΜΕΡΩΣ ΑΙΤΗΣΗΣ ΑΝΑΣΤΟΛΗΣ ΤΗΣ ΑΠΟΦΑΣΗΣ ΗΜΕΡ. 20/10/16 ΚΑΙ/Η ΕΝΤΑΛΜΑΤΩΝ ΥΠ' ΑΡΙΘΜΟΥΣ 264/16 ΚΑΙ/Η 278/16 ΑΝΑΦΟΡΙΚΑ ΜΕ ΤΗΝ ΕΝΔΙΑΜΕΣΗ ΑΠΟΦΑΣΗ ΚΑΙ/Η ΠΡΑΚΤΙΚΟ ΤΟΥ ΔΙΚΑΣΤΗΡΙΟΥ ΕΛΕΓΧΟΥ ΕΝΟΙΚΙΑΣΕΩΝ ΛΑΡΝΑΚΑΣ ΑΜΜΟΧΩΣΤΟΥ ΠΟΥ ΕΚΔΟΘΗΚΕ ΚΑΙ/Η ΔΟΘΗΚΕ ΤΗΝ 2/2/2017 ΓΙΑ ΜΗ ΕΚΔΟΣΗ ΜΟΝΟΜΕΡΩΣ ΑΙΤΗΣΗΣ ΑΝΑΣΤΟΛΗΣ ΤΗΣ ΑΠΟΦΑΣΗΣ ΗΜΕΡ. 20/10/16 ΚΑΙ/Η ΕΝΤΑΛΜΑΤΩΝ ΥΠ' ΑΡΙΘΜΟΥΣ 264/16 ΚΑΙ/Η 278/16 .......... Χρ. Χριστοφή (κα) μαζί με την Στ. Στεργίου (κα) για Δημητρίου & Δημητριου ΔΕΠΕ για τον αιτητή .......... Α Π Ο Φ Α Σ Η Α. ΠΟΥΓΙΟΥΡΟΥ, Δ.: Με την υπό εξέταση αίτηση, ο αιτητής εξαιτείται άδεια για καταχώρηση αίτησης διά κλήσεως για την έκδοση προνομιακού εντάλματος certiorari για ακύρωση και/ή παραμερισμό της ενδιάμεσης απόφασης και/ή πρακτικού του Δικαστηρίου Ελέγχου Ενοικιάσεων ΛάρνακαςΑμμοχώστου ημερ. 2/2/17, με το οποίο κατέστησε τη μονομερή αίτηση ημερ. 2/2/17 για αναστολή εκτέλεσης του εντάλματος κατοχής με αρ. 264/16 και/ή του εντάλματος αρ. 278/16 για δημόσιο πλειστηριασμό και/ή της απόφασης του Δικαστηρίου ημερ. 20/10/16, σε διά κλήσεως.  Επιδιώκεται επίσης άδεια του Δικαστηρίου για αναστολή της διαδικασίας και/ή εκδίκασης της αίτησης ημερ. 2/2/17 που είναι ορισμένη στις 2/3/17. Σύμφωνα με τα στοιχεία που έχουν κατατεθεί από πλευράς αιτητή, στις 19/8/16 καταχωρήθηκε εκ μέρους της ιδιοκτήτριας εταιρείας υποστατικού η αίτηση αρ. Ε8/16 στο Επαρχιακό Δικαστήριο ΛάρνακαςΑμμοχώστου για ανάκτηση κατοχής του υποστατικού της και το Δικαστήριο στις 20/10/16 προχώρησε σε έκδοση απόφασης εναντίον του αιτητή λόγω παράλειψης του να καταχωρήσει Απάντηση. Στις 18/1/17 ο αιτητής διόρισε ως νέους δικηγόρους του τους Δημητρίου & Δημητρίου ΔΕΠΕ οι οποίοι στις 2/2/17 καταχώρησαν αίτηση για παραμερισμό της απόφασης ημερ. 20/10/16 και ταυτόχρονα τη μονομερή αίτηση ημερ. 2/2/17.  Ζητήθηκε από πλευράς αιτητή όπως η μονομερής αίτηση ορισθεί την ίδια μέρα της καταχώρησης της, εφόσον ήταν προγραμματισμένος και ο πλειστηριασμός των εμπορευμάτων της επιχείρησης του εστιατορίου που ασκούσε ο αιτητής στο επίδικο υποστατικό, εκείνη την ημέρα.  Το Δικαστήριο παρερμηνεύοντας το Νόμο και τη νομολογία για το κατεπείγον και χωρίς να εξετάσει τους ισχυρισμούς του αιτητή περί δόλου και ψευδορκίας εκ μέρους της ιδιοκτήτριας και άλλους ισχυρισμούς, διέταξε την επίδοση της αίτησης στην άλλη πλευρά.  Είναι η θέση του αιτητή ότι δεν υπάρχει εναλλακτικό ένδικο μέσο ή θεραπεία, εφόσον η περίπτωση του αφορά σε πρακτικό του Δικαστηρίου και γιατί υπέστη ανεπανόρθωτη ζημιά από τη μη έκδοση των διαταγμάτων μονομερώς, εφόσον ολοκληρώθηκε ο πλειστηριασμός την ίδια ημέρα. Ενόψει της απόφασης του Δικαστηρίου για επίδοση της αίτησης, αυτή ορίστηκε για τις 9/2/17, όπου η ιδιοκτήτρια εταιρεία εμφανίστηκε και  ζήτησε χρόνο να καταχωρήσει ένσταση.  Η αίτηση ορίστηκε στη συνέχεια για ακρόαση στις 2/3/17, ημερομηνία κατά την οποία ορίστηκε και η κυρίως αίτηση για παραμερισμό της απόφασης, ημερ. 20/10/16. Το σχετικό πρακτικό του Δικαστηρίου όπως και η μονομερής αίτηση ημερ. 2/2/17 και η ένορκη δήλωση που τη συνόδευε μαζί με τα τεκμήρια της, επισυνάπτονται στην υπό κρίση αίτηση. Η αίτηση συνοδεύεται από την ένορκη δήλωση της Αιμιλίας Γιωργαλλά, δικηγόρου στο δικηγορικό γραφείο των Δημητρίου & Δημητρίου ΔΕΠΕ, η οποία ουσιαστικά επαναλαμβάνει και επιβεβαιώνει τα γεγονότα της Έκθεσης που συνοδεύει την υπό κρίση αίτηση. Κατά την ακρόαση της αίτησης η δικηγόρος που εμφανίστηκε για τον αιτητή στην αγόρευση της ανέφερε στο Δικαστήριο ότι η μονομερής αίτηση ημερ. 2/2/17, στα πλαίσια της οποίας εκδόθηκε η απόφαση και/ή το πρακτικό του Δικαστηρίου, αντικείμενο της παρούσας αίτησης, αποσύρθηκε και απορρίφθηκε στη συνέχεια από το Δικαστήριο στις 2/3/17, ως άνευ αντικειμένου. Η χορήγηση άδειας για καταχώρηση certiorari ανάγεται στη διακριτική εξουσία του Δικαστηρίου, η οποία ασκείται μεν δικαστικά αλλά με πολλή φειδώ.  Χορηγείται μόνο όταν καταδεικνύεται από τον αιτητή ότι υπάρχει «εκ πρώτης όψεως υπόθεση» και/ή «συζητήσιμη υπόθεση.»  Αν όμως στον αιτητή προσφέρεται άλλο ένδικο μέσο ή θεραπεία, τότε ανεξάρτητα από το λόγο για τον οποίο επιδιώκεται το διάταγμα, περιθώρια για επιτυχία της αίτησης δεν υπάρχουν, εκτός και αν ο αιτητής ικανοποιήσει για την ύπαρξη εξαιρετικών περιστάσεων.  (Βλ. Αίτηση του Αίτηση του Dmytro Firtash (2013) 1 (Γ) AA Δ 2491). Η διαδικασία για την έκδοση εντάλματος certiorari δεν έχει ως αντικείμενο την αναθεώρηση της ορθότητας της πρωτόδικης απόφασης, η οποία ελέγχεται στο πλαίσιο της δευτεροβάθμιας δικαιοδοσίας του Ανωτάτου Δικαστηρίου, αλλά της νομιμότητας της απόφασης  (βλ. A ίτηση του Σάββα Ιωάννη Κασπαρή (2013) 1(Γ) ΑΑΔ 2476 και Αίτηση Μ Αίτηση Μ arewave Shipping & Trading Company Ltd . (1992) 1 AA Δ 116). Κεντρική θέση του αιτητή στην παρούσα υπόθεση είναι ότι το Δικαστήριο Ελέγχου Ενοικιάσεων ενεργώντας έξω από την εξουσία του και καθ' υπέρβαση αυτής, παράνομα και αντισυνταγματικά παρέλειψε να εξετάσει την αίτηση μονομερώς αλλά την κατέστησε διά κλήσεως, αγνοώντας το κατεπείγον και τη σοβαρότητα της αίτησης, εφόσον ο δημόσιος πλειστηριασμός θα λάμβανε χώρα την ίδια ημέρα. Αποτελεί βασική αρχή του δικαίου η οποία εκφράζεται με το λατινικό αξίωμα \" audi alteram partem \" ότι κανένας δε δικάζεται χωρίς να ακουστεί.  Κατά παρέκκλιση όμως ο νομοθέτης με το άρθρο 9 ( 1 ) του περί Πολιτικής Δικονομίας Νόμου Κεφ. 6 επιτρέπει την έκδοση διατάγματος χωρίς ειδοποίηση στην άλλη πλευρά, εφόσον καταδειχθεί το κατεπείγον ή άλλες ιδιάζουσες περιστάσεις.  Πρόκειται για εξαιρετικό αλλά και σπάνιο μέτρο. Η Δ.48 θ.8(3) των περί Πολιτικής Δικονομίας Θεσμών, στη βάση της οποίας ενήργησε η Δικαστής προνοεί τα εξής: \"The Court or Judge dealing with an application made ex parte may direct that it be made by summons with notice to such persons as the Court or judge may think fit.\" Συνεπώς σύμφωνα με τις πρόνοιες του πιο πάνω θεσμού εναπόκειται στη διακριτική ευχέρεια του Δικαστηρίου όταν επιλαμβάνεται μονομερούς αίτησης να διατάξει όπως αυτή γίνει διά κλήσεως και κοινοποιηθεί στην άλλη πλευρά. Έχει δε επικρατήσει η πρακτική ασκώντας την εξουσία που παρέχει η Δ.48 θ. 8(3), το Δικαστήριο να διατάσσει την επίδοση της μονομερούς αίτησης, κυρίως για εξοικονόμηση χρόνου.  Σε περίπτωση δε που αμφισβητείται η αίτηση, να καταχωρείται ένσταση.  (Βλ. Αίτηση Σμυρνιού Αίτηση Σμυρνιού (2000) 1 ΑΑΔ 43 και Αίτηση Πελεκάνου Αίτηση Πελεκάνου (2013) 1 (Β) ΑΑΔ 1044 ). Στην παρούσα περίπτωση από προσεκτική ανάγνωση του πρακτικού ημερ. 12/2/17 διαφαίνεται ότι το Δικαστήριο δεν έκρινε επί της ουσίας δηλαδή, αν συνέτρεχαν οι προϋποθέσεις ή όχι για έκδοση των αιτουμένων διαταγμάτων αλλά έδωσε οδηγίες για επίδοση της αίτησης στην άλλη πλευρά, ενόψει του ιστορικού της διαφοράς μεταξύ των διαδίκων.  Αυτή του η απόφαση ενέπιπτε στα πλαίσια άσκησης της διακριτικής του εξουσίας.  Στην υπόθεση Cyprus Sulphur κ.α. ν. Παραρλαμα Λτδ. (1990) 1 Α.Α.Δ. 1051 υπήρξε εισήγηση από μέρους του εφεσείοντα ότι μετά την απόδειξη του κατεπείγοντος το πρωτόδικο Δικαστήριο είχε υποχρέωση να προχωρήσει στην εξέταση αν τα άλλα κριτήρια, που προβλέπει το άρθρο 32 του περί Δικαστηρίων Νόμου του 1960 ικανοποιούντο και να εκδώσει το αιτούμενο διάταγμα.  Το Εφετείο στην απόφαση του αναφέρει τα εξής: «Τόσον η παράγραφος (1) του Άρθρου 9 του περί Πολιτικής Δικονομίας Νόμου, όσον και η παράγραφος (3) του θ.8 της Δ.48 μιλούν με γλώσσα διάφορη και δεικνύουν προς την αντίθετη κατεύθυνση.  Ο πρωτόδικος Δικαστής διατηρεί την ευχέρεια να ασκήσει τη διακριτική του εξουσία εάν θα προχωρήσει με τη μονομερή αίτηση, ή εάν θα δώσει οδηγίες για αίτηση με κλήση και ειδοποίηση προς την άλλη πλευρά.  Το θέμα που εγείρεται είναι:  Με βάση τις αρχές ελέγχου της άσκησης διακριτικής εξουσίας από πρωτόδικο Δικαστήριο, πρέπει να επέμβουμε; Δεν έχουμε ικανοποιηθεί ότι η διακριτική εξουσία ασκήθηκε με πλάνη περί το  νόμο, ή με βάση λανθασμένη νομική αρχή, ή με αυθαιρεσία.  Δεν έχουμε ικανοποιηθεί ότι, με βάση τα κριτήρια που διέπουν τον έλεγχο της άσκησης της διακριτικής εξουσίας του πρωτόδικου Δικαστή από το Ανώτατο Δικαστήριο, πρέπει να επέμβουμε στην προσβαλλόμενη πρωτόδικη δικαστική απόφαση.» Ενόψει της πιο πάνω νομοθεσίας και νομολογίας εναπόκειτο στη διακριτική εξουσία του Δικαστηρίου να ενεργήσει όπως ενήργησε, σύμφωνα με τις πρόνοιες της Δ.48 θ. 8(3), ακόμη και αν ήθελε θεωρηθεί ότι το στοιχείο του κατεπείγοντος ή της ύπαρξης ιδιαζουσών περιστάσεων ήταν δεδομένα. Το Δικαστήριο, εκ του περισσού θα έλεγα, προσπαθώντας να επεξηγήσει τους λόγους για τους οποίους έκρινε ότι θα πρέπει να λάβει γνώση και η άλλη πλευρά αναλώθηκε σε παράθεση της νομικής πτυχής σε σχέση με το τερματισμό μιας ενοικίασης, θέμα που άπτεται της ουσίας της αίτησης για παραμερισμό της απόφασης ημερ. 20/10/16. Για τους πιο πάνω λόγους κρίνω ότι η παρούσα αίτηση δεν μπορεί να πετύχει και θα πρέπει να απορριφθεί. Η αίτηση δεν θα είχε επιτυχή κατάληξη και για τον επιπρόσθετο λόγο ότι η μονομερής αίτηση ημερ. 2/2/17, που η Δικαστής έδωσε οδηγίες να επιδοθεί, αποσύρθηκε και απορρίφθηκε από το Δικαστήριο στις 2/3/17 καθιστώντας τοιουτοτρόπως την υπό κρίση αίτηση ως άνευ αντικειμένου. Η αίτηση απορρίπτεται χωρίς οποιαδήποτε έξοδα. Α. Πούγιουρου Δ. /ΚΑΣ"
  },
  {
    "filename": "1-201703-33-14PolAit.htm",
    "text": "ECLI:CY:AD:2017:D80 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Πολιτική Αίτηση Αρ. 33/2017) (Πολιτική Αίτηση Αρ. 33/2017) 14 Μαρτίου 2017 [ΝΑΘΑΝΑΗΛ, Δ/στής] ΑΝΑΦΟΡΙΚΑ ΜΕ ΤΟ ΑΡΘΡΟ 155.4 ΤΟΥ ΣΥΝΤΑΓΜΑΤΟΣ ΚΑΙ ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ ΤΟΥ 1964, ΤΑ ΑΡΘΡΑ 12.5 ΚΑΙ 30.3 ΤΟΥ ΣΥΝΤΑΓΜΑΤΟΣ, ΤΟΥΣ ΘΕΣΜΟΥΣ ΠΟΛΙΤΙΚΗΣ ΔΙΚΟΝΟΜΙΑΣ Δ.48 Θ. 3, Θ. 4(1), Θ. 5, Θ. 8(4), Θ. 9, ΤΟΥ ΝΟΜΟΥ ΠΕΡΙ ΠΑΡΕΜΠΟΔΙΣΗΣ ΚΑΙ ΚΑΤΑΠΟΛΕΜΗΣΗΣ ΤΗΣ ΝΟΜΙΜΟΠΟΙΗΣΗΣ ΕΣΟΔΩΝ ΑΠΟ ΠΑΡΑΝΟΜΕΣ ΔΡΑΣΤΗΡΙΟΤΗΤΕΣ Ν. 188(Ι)/2007 ΚΑΙ ΤΗΝ ΣΥΜΦΥΤΗ ΕΞΟΥΣΙΑ ΚΑΙ ΔΙΑΚΡΙΤΙΚΗ ΕΥΧΕΡΕΙΑ ΤΟΥ ΔΙΚΑΣΤΗΡΙΟΥ ΤΟΥ ΔΙΚΑΣΤΗΡΙΟΥ ΚΑΙ  ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΗΣ KALUGINA MARINA ΚΑΙ KALUGIN ANDREY ΑΙΤΗΤΩΝ ΣΤΗΝ ΑΙΤΗΣΗ ΗΜΕΡ. 18/2/2015 ΥΠ  ΑΡ. 84/2014 ΤΟΥ ΕΠΑΡΧΙΑΚΟΥ ΔΙΚΑΣΤΗΡΙΟΥ ΛΕΜΕΣΟΥ ΓΙΑ ΑΔΕΙΑ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΗΜΕΡ. 18/2/2015 ΥΠ  ΑΡ. 84/2014 ΤΟΥ ΕΠΑΡΧΙΑΚΟΥ ΔΙΚΑΣΤΗΡΙΟΥ ΛΕΜΕΣΟΥ ΓΙΑ ΑΔΕΙΑ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΕΝΤΑΛΜΑΤΟΣ CERTIORARI ΚΑΙ   ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡ. 12.01.2017 ΠΟΥ ΕΚΔΟΘΗΚΕ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΜΕΣΟΥ ΣΤΗΝ ΑΙΤΗΣΗ ΑΡ. 84/2014 Ε.Δ. ΛΕΜΕΣΟΥ ΔΥΝΑΜΕΙ ΤΗΣ ΟΠΟΙΑΣ ΑΠΟΡΡΙΦΘΗΚΕ Η ΑΙΤΗΣΗ ΗΜΕΡ. 18/2/2015 ΧΩΡΙΣ ΝΑ ΔΟΘΕΙ ΣΤΟΥΣ ΕΠΗΡΕΑΖΟΜΕΝΟΥΣ ΑΙΤΗΤΕΣ Η ΕΥΚΑΙΡΙΑ ΝΑ ΑΚΟΥΣΘΟΥΝ ΕΝΩ ΑΠΟ ΤΗ ΦΥΣΗ ΤΗΣ ΔΙΑΔΙΚΑΣΙΑΣ ΤΟΥΣ ΑΝΑΓΝΩΡΙΖΕΤΟ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡ. 12.01.2017 ΠΟΥ ΕΚΔΟΘΗΚΕ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΜΕΣΟΥ ΣΤΗΝ ΑΙΤΗΣΗ ΑΡ. 84/2014 Ε.Δ. ΛΕΜΕΣΟΥ ΔΥΝΑΜΕΙ ΤΗΣ ΟΠΟΙΑΣ ΑΠΟΡΡΙΦΘΗΚΕ Η ΑΙΤΗΣΗ ΗΜΕΡ. 18/2/2015 ΧΩΡΙΣ ΝΑ ΔΟΘΕΙ ΣΤΟΥΣ ΕΠΗΡΕΑΖΟΜΕΝΟΥΣ ΑΙΤΗΤΕΣ Η ΕΥΚΑΙΡΙΑ ΝΑ ΑΚΟΥΣΘΟΥΝ ΕΝΩ ΑΠΟ ΤΗ ΦΥΣΗ ΤΗΣ ΔΙΑΔΙΚΑΣΙΑΣ ΤΟΥΣ ΑΝΑΓΝΩΡΙΖΕΤΟ ΤΟ ΕΝ ΛΟΓΩ ΔΙΚΑΙΩΜΑ Μ. Ιωάννου, για τους Αιτητές. Α Π Ο Φ Α Σ Η ΝΑΘΑΝΑΗΛ, Δ.: Δικαστής του Επαρχιακού Δικαστηρίου Λεμεσού εξέδωσε στις 30.12.2014 διάταγμα παγώματος περιουσίας στη βάση μονομερούς αιτήσεως του Γενικού Εισαγγελέα της Δημοκρατίας, ίδιας ημερομηνίας, η οποία υποστηριζόταν από ένορκη δήλωση αστυφύλακα του Γραφείου Διερεύνησης Οικονομικού Εγκλήματος του ΤΑΕ Λεμεσού.  Μεταξύ άλλων παγοποιήθηκαν οι συναλλαγές σχετικά με το ποσό των €50.194,27 που ήταν κατατεθειμένο σε λογαριασμό της Ευγενίας Παρασκευαΐδου στην Τράπεζα Κύπρου.  Το εν λόγω πρόσωπο θεωρήθηκε ως η κύρια ύποπτη για τη διάπραξη διαφόρων αδικημάτων συνωμοσίας προς διάπραξη του κακουργήματος της κλοπής, νομιμοποίησης εσόδων από παράνομες δραστηριότητες, κ.ά. Στο βαθμό που ενδιαφέρει εδώ, το εν λόγω πρόσωπο είναι Γεωργιανής καταγωγής, πολιτογραφημένη Κυπρία, ιδιοκτήτρια εταιρειών που ειδικεύονται στον κλάδο ανάπτυξης γης και πώλησης ακινήτων.  Ρώσος πολίτης, επίσης πολιτογραφημένος Κύπριος, είχε συναλλαγές με την εν λόγω Ε. Παρασκευαΐδου κατά τον τρόπο που με λεπτομέρεια αναγράφεται στην πολυσέλιδη ένορκη δήλωση του αστυφύλακα.  Ως αποτέλεσμα κατ΄ ισχυρισμόν ψευδών παραστάσεων και άλλων παράνομων δραστηριοτήτων στις οποίες πρωταγωνιστικό ρόλο είχε η Ε. Παρασκευαΐδου, ο Ρώσος πολίτης υπέβαλε σχετικό παράπονο στην αστυνομία. Οι παρόντες αιτητές, Ρώσοι υπήκοοι, κάτοικοι Ρωσίας, αιτούνται διάταγμα Certiorari και την προς τούτο λήψη άδειας, ώστε να μεταφερθεί στο Ανώτατο Δικαστήριο με στόχο να ακυρωθεί, η απόφαση του Δικαστηρίου Λεμεσού ημερ. 12.1.2017 στη βάση της οποίας απορρίφθηκε η αίτηση τους 18.2.2015, αυτών θεωρουμένων από το Δικαστήριο ως μη άμεσα επηρεαζόμενα πρόσωπα.  Ζητείται επίσης το προνομιακό ένταλμα με σκοπό να ακυρωθεί η απόφαση του Δικαστηρίου διότι δεν έλαβε υπόψη του και δεν εφάρμοσε τη Δ.48 θ.8(4).  Άλλο αιτητικό για την άδεια προνομιακού εντάλματος ώστε να ακυρωθεί το αρχικώς μονομερώς εκδοθέν διάταγμα της 30.12.2004, αποσύρθηκε κατά τη διάρκεια της συζήτησης της παρούσας διαδικασίας. Το ουσιαστικό παράπονο των αιτητών, όπως έγινε αντιληπτό κατά την ακρόαση, είναι ότι το κατώτερο Δικαστήριο απέρριψε την αίτηση των αιτητών μετά από διάφορες αναβολές για να εντοπιστεί ή να ανασυσταθεί ο φάκελος του Δικαστηρίου που είχε απωλεσθεί, αλλά παρά ταύτα το Δικαστήριο αποφάσισε ότι η αίτηση ήταν καταχρηστική χωρίς όμως να τους ακούσει.  Η παρούσα αίτηση συνοδεύεται από έκθεση γεγονότων και από ένορκη δήλωση της Ευγενίας Παρασκευαΐδου, η οποία αναφέρεται σε διάφορα γεγονότα στη βάση των οποίων υποστηρίζει ότι οι αιτητές είναι οι πραγματικοί δικαιούχοι του ποσού των €50.194,27 που είναι κατατεθειμένο στο δικό της λογαριασμό στην Τράπεζα Κύπρου εφόσον αυτοί ήταν που της είχαν δώσει το εν λόγω ποσό προκειμένου να πληρώνει δόσεις δανείου προς την Τράπεζα Κύπρου για την αγορά ακινήτου από το οποίο να πληρώνονταν και ποσά για τη συντήρηση της κατοικίας. Το κατώτερο Δικαστήριο στην προσβαλλόμενη απόφαση του εξέτασε πέντε διαφορετικές αιτήσεις, μεταξύ των οποίων και την αίτηση των παρόντων αιτητών ημερ. 18.2.2015, που είχε καταχωρηθεί στη βάση της Δ.48 θ.8(4) ως επηρεαζόμενα πρόσωπα προς ακύρωση του διατάγματος παγοποίησης του πιο πάνω ποσού.  Να σημειωθεί ότι η αίτηση ημερ. 18.2.2015 έγινε από την Ευγενία Παρασκευαΐδου και τους παρόντες αιτητές με υποστηρικτική δήλωση της πρώτης.  Υποστήριξε εκεί ότι το ποσό που είναι κατατεθειμένο στην Τράπεζα Κύπρου στο δικό της όνομα δεν ανήκε στην ίδια, αλλά πραγματικός δικαιούχος του ήταν και είναι η Marina Kalugina , πρώτη αιτήτρια, η οποία είναι και η εγγεγραμμένη ιδιοκτήτρια ακινήτου στην περιοχή Γερμασόγεια στη Λεμεσό.  Παρεμβάλλεται εδώ ότι αντιφατικά προς τη θέση αυτή, στην παρούσα αίτηση, η Παρασκευαΐδου ισχυρίζεται ρητώς ότι το ποσό ανήκει και στους δύο αιτητές. Στην αίτηση ημερ. 18.2.2015 καταχωρήθηκε ένσταση από τον Γενικό Εισαγγελέα στην οποία, μεταξύ άλλων, υποστηρίχθηκε ότι η αίτηση ήταν καταχρηστική διότι εκκρεμούσε ήδη έφεση για το ίδιο θέμα, υπήρχε όμως και δεδικασμένο εφόσον το Δικαστήριο ήδη είχε αποφασίσει επί της αιτήσεως με απόφαση του ημερ. 17.3.2015, ενώ περαιτέρω δεν συνέτρεχαν οποιοιδήποτε λόγοι πραγματικοί ή νομικοί που θα μπορούσαν να οδηγούσαν στην ακύρωση του διατάγματος.   Πράγματι, στις 17.3.2015 το Δικαστήριο οριστικοποίησε το προσωρινώς εκδοθέν διάταγμα, αφού εξέτασε την ένσταση που καταχωρήθηκε επί της μονομερούς αιτήσεως στη διαδικασία κατά το επιστρεπτέο στάδιο, και αντεξετάσθη ο αστυφύλακας. Το Δικαστήριο έθεσε αυτεπάγγελτα ζήτημα κατάχρησης της διαδικασίας ως εκ της καταχωρήσεως των πέντε αιτήσεων που ήταν ενώπιον του οι οποίες επιδίωκαν θεραπείες οι οποίες είχαν ήδη τύχει απόφασης προηγουμένως.  Αφού αναφέρθηκε σε συντομία στο ιστορικό της έκδοσης του διατάγματος παγοποίησης ημερ. 30.12.2014, σημείωσε ότι στις 17.3.2015 το  οριστικοποίησε μετά που ακούστηκαν οι ενιστάμενοι και αντεξέτασαν και τον εν λόγω αστυφύλακα.  Σημείωσε επίσης ότι στις 4.5.2015 είχε καταχωρηθεί άλλη αίτηση με την οποία ζητείτο η ακύρωση του διατάγματος ενόψει του ότι δεν είχε αρχίσει εντός ευλόγου χρονικής περιόδου οποιαδήποτε ποινική διαδικασία εναντίον τους.  Το Δικαστήριο απέρριψε την αίτηση  αυτή στις 8.7.2015.  Στην προηγηθείσα περίοδο είχε καταχωρηθεί στο Ανώτατο Δικαστήριο η Πολιτική Αίτηση αρ. 47/2015 από την Ευγενία Παρασκευαΐδου και άλλους, (μεταξύ των οποίων και οι νυν αιτητές), οι οποίοι είχαν επιδιώξει να τους παραχωρηθεί άδεια για καταχώρηση αίτησης για να εκδοθεί Το Δικαστήριο έθεσε αυτεπάγγελτα ζήτημα κατάχρησης της διαδικασίας ως εκ της καταχωρήσεως των πέντε αιτήσεων που ήταν ενώπιον του οι οποίες επιδίωκαν θεραπείες οι οποίες είχαν ήδη τύχει απόφασης προηγουμένως.  Αφού αναφέρθηκε σε συντομία στο ιστορικό της έκδοσης του διατάγματος παγοποίησης ημερ. 30.12.2014, σημείωσε ότι στις 17.3.2015 το  οριστικοποίησε μετά που ακούστηκαν οι ενιστάμενοι και αντεξέτασαν και τον εν λόγω αστυφύλακα.  Σημείωσε επίσης ότι στις 4.5.2015 είχε καταχωρηθεί άλλη αίτηση με την οποία ζητείτο η ακύρωση του διατάγματος ενόψει του ότι δεν είχε αρχίσει εντός ευλόγου χρονικής περιόδου οποιαδήποτε ποινική διαδικασία εναντίον τους.  Το Δικαστήριο απέρριψε την αίτηση  αυτή στις 8.7.2015.  Στην προηγηθείσα περίοδο είχε καταχωρηθεί στο Ανώτατο Δικαστήριο η Πολιτική Αίτηση αρ. 47/2015 από την Ευγενία Παρασκευαΐδου και άλλους, (μεταξύ των οποίων και οι νυν αιτητές), οι οποίοι είχαν επιδιώξει να τους παραχωρηθεί άδεια για καταχώρηση αίτησης για να εκδοθεί Certiorari ακυρώνοντας το διάταγμα ημερ. 30.12.2014, αίτηση που απερρίφθη στις 29.5.2015 με απόφαση του Γιασεμή, Δ.  Κατεχωρήθη και νέα αίτηση στο Επαρχιακό Δικαστήριο Λεμεσού στις 23.7.2015 και πάλι με στόχο να ακυρωθεί το διάταγμα λόγω μη ποινικής δίωξης, η οποία επίσης απερρίφθη στις 11.3.2016.  Το Δικαστήριο σημείωσε περαιτέρω ότι εναντίον της απόφασης του ημερ. 17.3.2015 με την οποία οριστικοποιήθηκε το διάταγμα παγοποίησης, κατεχωρήθη έφεση η οποία ακόμη εκκρεμεί. Το κατώτερο Δικαστήριο αφού άκουσε την επιχειρηματολογία των συνηγόρων των διαδίκων αναφορικά με το ζήτημα που έθεσε περί κατάχρησης της δικαστικής διαδικασίας και αφού αναφέρθηκε στη νομική πτυχή με προεξάρχουσα υπόμνηση των τεθέντων αρχών στην  υπόθεση Περέλλα (1995) 1 Α.Α.Δ. 217 , έκρινε σε σχέση με την αίτηση της Ευγενίας Παρασκευαΐδου και των παρόντων αιτητών Kalugina Marina και Kalugin Andrey ως προς το ότι  πραγματικός δικαιούχος του ποσού ήταν η Kalugina Marina , ότι υπήρξε σχετική αναφορά στην παρ. 48(η) της ένορκης δήλωσης που συνόδευε την ένσταση στην αρχική αίτηση και ότι συνεπώς είχαν την ευκαιρία να θέσουν τις θέσεις τους ενώπιον του Δικαστηρίου μέσω της ένστασης που είχε αρχικά καταχωρηθεί, θέσεις που εξετάσθησαν και απερρίφθησαν εφόσον αποφασίστηκε η οριστικοποίηση του διατάγματος παγοποίησης.  Το Δικαστήριο σημείωσε επίσης ότι υπήρχε εν πάση περιπτώσει εναντίον της απόφασης οριστικοποίησης εκκρεμούσα έφεση και επομένως επιδιώκονταν οι ίδιοι σκοποί και με την ενώπιον του αίτηση και συνεπώς οι αιτήσεις ήταν καταχρηστικές.  Ούτε διαφοροποιείτο η κατάσταση λόγω του ότι σε ορισμένες αιτήσεις, οι αιτητές συνένωναν και άλλα πρόσωπα, διότι τα θέματα είχαν εν πάση περιπτώσει εξεταστεί και ήσαν τα ίδια.  Ιδιαιτέρως όσον αφορά τους παρόντες αιτητές έκρινε ότι από την ένορκη δήλωση της Ευγενίας Παρασκευαΐδου προέκυπτε ότι ο Andrey Kalugin δεν ήταν άμεσα επηρεαζόμενο πρόσωπο,  ενώ τα αναφερόμενα στη Marina Kalugina ως πραγματικό δικαιούχο, χαρακτηρίζονταν από γενικότητα και αοριστία, τα δε έγγραφα που επισυνάφθησαν στην αίτηση δεν υποστήριζαν τον ισχυρισμό. Είναι δεδομένο ότι προνομιακά εντάλματα και άδεια για την καταχώρηση αίτησης για έκδοση προνομιακών ενταλμάτων εκδίδονται με ιδιαίτερη φειδώ εφόσον είναι μια διαδικασία προνομιούχα η οποία δεν ασκείται παρά μόνο όπου υπάρχει εκ πρώτης όψεως συζητήσιμη υπόθεση και εν πάση περιπτώσει δεν χορηγείται όπου υπάρχει άλλο ένδικο μέσο ή θεραπεία εκτός εάν καταδειχθούν επαρκώς εξαιρετικές περιστάσεις για παρέκκλιση από τον κανόνα.  Σχετικές  αποφάσεις είναι η Περέλλα (Αρ. 2) (1995) 1 Α.Α.Δ. 692 , Κωνσταντινίδης (2003) 1 Α.Α.Δ. 1298 , Starport Nominees Ltd (2010) 1 Α.Α.Δ. 1271 και Αίτηση του Χαράλαμπου Πατσαλίδη Αίτηση του Χαράλαμπου Πατσαλίδη (2010) 1 Α.Α.Δ. 1350 , όπου γίνεται αναφορά στην καθιερωμένη αρχή και πάλι ότι εκτός σε απόλυτα εξαιρετικές περιστάσεις, η δικαιοδοσία των προνομιακών ενταλμάτων δεν ασκείται όπου υπάρχουν άλλες διαθέσιμες θεραπείες που ήσαν, ή, είναι διαθέσιμες και δεν χρησιμοποιήθηκαν, και δεν αρκεί να τίθεται δικαιοδοτικό ζήτημα εφόσον η προνομιακή διαδικασία που ασκείται από το Ανώτατο Δικαστήριο δυνάμει του Άρθρου 155.4 του Συντάγματος, δεν συνιστά υποκατάσταση της δευτεροβάθμιας δικαιοδοσίας του Ανωτάτου Δικαστηρίου, ούτε και μέσο εποπτείας των κατώτερων Δικαστηρίων σε σχέση με τον τρόπο που το Δικαστήριο χειρίστηκε ή αποφάσισε να ασκήσει τη διακριτική του ευχέρεια σε δεδομένο ζήτημα.  Σχετική η απόφαση στη Γενικός Εισαγγελέας (Αρ. 3) (1993) 1 Α.Α.Δ. 442 . Η παρούσα αίτηση δεν μπορεί να επιτύχει.  Κατ΄ αρχάς το αιτητικό αυτής αναφέρεται στο ότι η απόφαση του Δικαστηρίου ημερ.  12.1.2017 λήφθηκε χωρίς να δοθεί στους επηρεαζόμενους αιτητές η ευκαιρία να ακουστούν, ενώ από τη φύση της διαδικασίας τους αναγνωριζόταν αυτό το δικαίωμα.  Όμως η έκθεση που καταχωρήθηκε επιδιώκει τη λήψη της άδειας για Certiorari με κύριο λόγο ότι ο μεν Andrey Kalugin κρίθηκε ως μη άμεσα επηρεαζόμενο πρόσωπο, ενώ η θέση της Marina Kalugina ότι ήταν η πραγματικός δικαιούχος του ποσού, χαρακτηρίστηκε ως γενική και αόριστη.  Εμπλέκεται ως δεύτερη αιτία χορήγησης άδειας και το ότι το Δικαστήριο δεν εφάρμοσε τη Δ.48 θ.8(4) που παραπέμπει στο εν λόγω δικαίωμα ακρόασης ως επηρεαζόμενα πρόσωπα.  Είναι  όμως φανερό ότι το Δικαστήριο γνώριζε ότι εξέταζε την αίτηση των παρόντων αιτητών μαζί με της Ευγενίας Παρασκευαΐδου, που τώρα δεν συνενώνεται στην αίτηση, στη βάση της Δ.48 θ.8(4).  Καταγράφεται μάλιστα ειδικά η σκέψη του Δικαστηρίου στη σελ. 9 της απόφασης του ως προς την εν πάση περιπτώσει νομιμοποίηση των ατόμων αυτών να υποβάλουν την αίτηση εφόσον με βάση τη διερεύνηση της Αστυνομίας κατά τη συλλογή των στοιχείων, τα πρόσωπα αυτά δεν παρουσιάζονταν να είχαν οποιαδήποτε σχέση με την υπό διερεύνηση υπόθεση ή τους τραπεζικούς λογαριασμούς. Το ότι το Δικαστήριο έκρινε ότι η πολλαπλότητα των διαδικασιών και οι αποφάσεις που ήδη λήφθηκαν επί των διαφόρων αιτήσεων των εμπλεκομένων μαζί με την εκκρεμότητα της καταχωρηθείσας έφεσης, συνιστούσε κατάχρηση της διαδικασίας, δεν αλλάζει τη φυσιογνωμία της ενώπιον του διαδικασίας.  Το Δικαστήριο έθεσε αυτεπαγγέλτως ζήτημα κατάχρησης, όπως και δικαιούτο, (είχε άλλωστε προς τούτο και τη σχετική ένσταση της Νομικής Υπηρεσίας υπόψη), και έκρινε ανάλογα.  Επί αυτής της απόφασης που τώρα προσβάλλεται ημερ. 12.1.2017, χωρεί βεβαίως έφεση που αποτελεί το εναλλακτικό ένδικο μέσο ώστε να μην δικαιούνται οι αιτητές στη λήψη της επιδιωκόμενης άδειας. Υποστήριξε ο συνήγορος ότι υπάρχουν εξαιρετικές περιστάσεις επειδή δεν ακούστηκαν επί της ουσίας της αιτήσεως τους και επειδή το Δικαστήριο έκρινε το θέμα της κατάχρησης με μια απλή παραπομπή στη θέση της Ευγενίας Παρασκευαΐδου στην παρ. 48(η) της αρχικής ένστασης της.  Τα θέματα αυτά όμως δεν συνιστούν εξαιρετικές περιστάσεις και είναι φανερό ότι το Δικαστήριο έκρινε στη βάση των ισχυρισμών που τέθηκαν ενώπιον του τους οποίους θεώρησε γενικούς και αόριστους, ενώ θα μπορούσαν από τότε, δηλαδή από την ένσταση της Ευγενίας Παρασκευαΐδου, να τεθούν τα ζητήματα αυτά με πλέον σαφή τρόπο.  Η επιλογή τότε στην ένσταση της Παρασκευαΐδου ημερ. 12.1.2015 να μην αναφερθεί ρητά στους παρόντες αιτητές στην παρ. 48(η), δεν διαφοροποιεί τα πράγματα.  Πρόκειτο για την ίδια εισήγηση και ισχυρισμό που εξειδικεύτηκε στην πορεία, ότι το ποσό των €50.194,97 ανήκε σε τρίτους.  Αυτός ο ισχυρισμός επανελήφθη και με την αίτηση ημερ. 18.2.2015 με τη συνένωση τώρα και των παρόντων αιτητών.  Να σημειωθεί δε, περαιτέρω, ότι οι αιτητές οι ίδιοι είναι που τώρα προβάλλουν καθαρά τη θέση ότι το εν λόγω ποσό τους ανήκει, αφού συνενώθηκαν και ως αιτητές στην Πολιτική Αίτηση αρ. 47/2015 για τους οποίους όμως το Ανώτατο δικαστήριο ανέφερε ότι δεν φαίνονταν να είχαν Υποστήριξε ο συνήγορος ότι υπάρχουν εξαιρετικές περιστάσεις επειδή δεν ακούστηκαν επί της ουσίας της αιτήσεως τους και επειδή το Δικαστήριο έκρινε το θέμα της κατάχρησης με μια απλή παραπομπή στη θέση της Ευγενίας Παρασκευαΐδου στην παρ. 48(η) της αρχικής ένστασης της.  Τα θέματα αυτά όμως δεν συνιστούν εξαιρετικές περιστάσεις και είναι φανερό ότι το Δικαστήριο έκρινε στη βάση των ισχυρισμών που τέθηκαν ενώπιον του τους οποίους θεώρησε γενικούς και αόριστους, ενώ θα μπορούσαν από τότε, δηλαδή από την ένσταση της Ευγενίας Παρασκευαΐδου, να τεθούν τα ζητήματα αυτά με πλέον σαφή τρόπο.  Η επιλογή τότε στην ένσταση της Παρασκευαΐδου ημερ. 12.1.2015 να μην αναφερθεί ρητά στους παρόντες αιτητές στην παρ. 48(η), δεν διαφοροποιεί τα πράγματα.  Πρόκειτο για την ίδια εισήγηση και ισχυρισμό που εξειδικεύτηκε στην πορεία, ότι το ποσό των €50.194,97 ανήκε σε τρίτους.  Αυτός ο ισχυρισμός επανελήφθη και με την αίτηση ημερ. 18.2.2015 με τη συνένωση τώρα και των παρόντων αιτητών.  Να σημειωθεί δε, περαιτέρω, ότι οι αιτητές οι ίδιοι είναι που τώρα προβάλλουν καθαρά τη θέση ότι το εν λόγω ποσό τους ανήκει, αφού συνενώθηκαν και ως αιτητές στην Πολιτική Αίτηση αρ. 47/2015 για τους οποίους όμως το Ανώτατο δικαστήριο ανέφερε ότι δεν φαίνονταν να είχαν locus standi . Η θέση δε του κατώτερου Δικαστηρίου ότι ο Andrey Kalugin δεν φαινόταν να ήταν επηρεαζόμενο πρόσωπο στηριζόταν ακριβώς στην ένορκη δήλωση της Παρασκευαΐδου ότι ο δικαιούχος ήταν η μητέρα του Marina Kalugina και όχι ο ίδιος. Το γεγονός ότι δόθησαν αναβολές για να ανασυσταθεί ο φάκελος, ο οποίος φαίνεται να είχε απωλεσθεί από το Πρωτοκολλητείο, δεν αλλάζει τα πράγματα, ούτε και δίδει έρεισμα για τη λήψη άδειας γιατί το θέμα της κατάχρησης που ήγειρε και αποφάσισε το κατώτερο Δικαστήριο αναδύετο από μέσα από τα υπάρχοντα στοιχεία.  Όπως το ίδιο το Δικαστήριο ανέφερε κατά τη διαδικασία της υπό εξέταση απόφασης του, στις 16.12.2016, θα εξεταζόταν κατά πόσο ήταν εφικτή η έκδοση της απόφασης στις 12.1.2017 στη βάση των εγγράφων που ήταν ενώπιον του. Εν κατακλείδι, το παράπονο των παρόντων αιτητών ότι δεν είχαν ευκαιρία να ακουστούν στην αίτηση τους ημερ. 18.2.2015, δεν είναι βάσιμο ή δικαιολογημένο εφόσον το Δικαστήριο άκουσε την επιχειρηματολογία τους, έχοντας υπόψη του και τη φύση της αιτήσεως που προερχόταν από κατ΄ ισχυρισμόν επηρεαζόμενα άτομα στη βάση της Δ.48 θ.8(4).  Έκρινε όμως ότι εγειρόταν πρωτίστως θέμα κατάχρησης λόγω της πολλαπλότητας των διαδικασιών, επ΄ αυτού ζητήθηκε από τους συνηγόρους η θέση τους, έγινε σχετική επιχειρηματολογία και το Δικαστήριο αποφάσισε.  Η κατάχρηση βασιζόταν και στο γεγονός ότι εκκρεμούσε επί της απόφασης οριστικοποίησης του διατάγματος παγοποίησης, έφεση που στοχεύει στην ακύρωση του διατάγματος, επιδιώκοντας έτσι τον ίδιο σκοπό με την αίτηση ημερ. 18.2.2015.  Είναι δε παράδοξο ότι η Ε. Παρασκευαΐδου η οποία φαίνεται να εμπλέκεται σε παράνομες πράξεις και εναντίον της έχει ήδη ασκηθεί ποινική δίωξη όπως αναφέρεται στην υπό κρίση απόφαση του Δικαστηρίου, να ορκίζεται λέγοντας ότι το ποσό ανήκει σε τρίτους, δηλαδή τους νυν αιτητές, προκαταλαμβάνοντας την εκδίκαση της ποινικής υπόθεσης και άλλων εκκρεμουσών διαδικασιών. Εν πάση περιπτώσει, από την απόφαση του Δικαστηρίου ημερ. 12.1.2017, χωρεί το ένδικο μέσο της έφεσης που είναι η συνήθης πορεία πραγμάτων και αυτό αποτελεί σκόπελο στη λήψη της άδειας στην απουσία εξαιρετικών περιστάσεων.  Δεν υπάρχει όμως ούτε και συζητήσιμη υπόθεση.  Οι αιτητές δεν είναι η πρώτη φορά που αποτείνονται στο Δικαστήριο, όπως λανθασμένα αναφέρεται στην παρ. 3(κ) της Έκθεσης και στην παρ. 19 της ένορκης δήλωσης της    Ε. Παρασκευαΐδου για την επιδίωξη θεραπείας.  Στις 29.1.2015 είχαν συνενωθεί στην Πολιτική Αίτηση αρ. 47/2015 ως αιτητές υπ΄ αρ. 10 και 11, πριν δηλαδή την καταχώρηση της αίτησης ημερ. 18.2.2015. Εν πάση περιπτώσει, από την απόφαση του Δικαστηρίου ημερ. 12.1.2017, χωρεί το ένδικο μέσο της έφεσης που είναι η συνήθης πορεία πραγμάτων και αυτό αποτελεί σκόπελο στη λήψη της άδειας στην απουσία εξαιρετικών περιστάσεων.  Δεν υπάρχει όμως ούτε και συζητήσιμη υπόθεση.  Οι αιτητές δεν είναι η πρώτη φορά που αποτείνονται στο Δικαστήριο, όπως λανθασμένα αναφέρεται στην παρ. 3(κ) της Έκθεσης και στην παρ. 19 της ένορκης δήλωσης της    Ε. Παρασκευαΐδου για την επιδίωξη θεραπείας.  Στις 29.1.2015 είχαν συνενωθεί στην Πολιτική Αίτηση αρ. 47/2015 ως αιτητές υπ΄ αρ. 10 και 11, πριν δηλαδή την καταχώρηση της αίτησης ημερ. 18.2.2015. Η αίτηση απορρίπτεται. Στ. Ναθαναήλ, Δ. /ΕΘ"
  },
  {
    "filename": "1-201703-35-17.htm",
    "text": "ECLI:CY:AD:2017:D88 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Πολιτική Αίτηση Αρ. 35/2017) (Πολιτική Αίτηση Αρ. 35/2017) 16 Μαρτίου, 2017 [ΠΑΜΠΑΛΛΗΣ, Δ/στής] ΑΝΑΦΟΡΙΚΑ ΜΕ Τ O ΑΡΘΡ O 155.4 ΤΟΥ ΣΥΝΤΑΓΜΑΤΟΣ, ΤΑ ΑΡΘΡΑ 3 ΚΑΙ 9 ΤΟΥ ΠΕΡΙ ΑΠΟΝΟΜΗΣ ΤΗΣ ΔΙΚΑΙΟΣΥΝΗΣ (ΠΟΙΚΙΛΑΙ ΔΙΑΤΑΞΕΙΣ) ΝΟΜΟΥ TOY 1964, ΤΑ ΑΡΘΡΑ 12.5 ΚΑΙ 30.3 ΤΟΥ ΣΥΝΤΑΓΜΑΤΟΣ, ΤΟΥΣ ΘΕΣΜΟΥΣ ΠΟΛΙΤΙΚΗΣ ΔΙΚΟΝΟΜΙΑΣ Δ.48 Θ. 3 Θ. 4(1) Θ. 5 Θ. 8 (4) Θ. 9 ΤΟΥ ΝΟΜΟΥ ΠΕΡΙ ΤΗΣ ΠΑΡΕΜΠΟΔΙΣΗΣ ΚΑΙ ΚΑΤΑΠΟΛΕΜΗΣΗΣ ΤΗΣ ΝΟΜΙΜΟΠΟΙΗΣΗΣ ΕΣΟΔΩΝ ΑΠΟ ΠΑΡΑΝΟΜΕΣ ΔΡΑΣΤΗΡΙΟΤΗΤΕΣ Ν. 188(Ι)/2007 ΚΑΙ ΤΗΝ ΣΥΜΦΥΤΗ ΕΞΟΥΣΙΑ ΚΑΙ ΔΙΑΚΡΙΤΙΚΗ ΕΥΧΕΡΕΙΑ ΤΟΥ ΔΙΚΑΣΤΗΡΙΟΥ ΕΞΟΥΣΙΑ ΚΑΙ ΔΙΑΚΡΙΤΙΚΗ ΕΥΧΕΡΕΙΑ ΤΟΥ ΔΙΚΑΣΤΗΡΙΟΥ ΚΑΙ ΑΝΑΦΟΡΙΚΑ ΜΕ ΤΗΝ ΑΙΤΗΣΗ ΤΗΣ OKSANA VERYGA ΕΚ ΟΥΚΡΑΝΙΑΣ ΚΑΙ MAGNIFIA GANDHILL LIMITED ΑΙΤΗΤΩΝ ΣΤΗΝ ΑΙΤΗΣΗ ΗΜΕΡ. 16.02.2015 ΥΠ' ΑΡ. 84/2014 ΤΟΥ ΕΠΑΡΧΙΑΚΟΥ ΔΙΚΑΣΤΗΡΙΟΥ ΛΕΜΕΣΟΥ ΓΙΑ ΑΔΕΙΑ ΓΙΑ ΕΠΑΡΧΙΑΚΟΥ ΔΙΚΑΣΤΗΡΙΟΥ ΛΕΜΕΣΟΥ ΓΙΑ ΑΔΕΙΑ ΓΙΑ ΤΗΝ ΚΑΤΑΧΩΡΗΣΗ ΑΙΤΗΣΗΣ ΓΙΑ ΕΚΔΟΣΗ ΕΝΤΑΛΜΑΤΟΣ CERTIORARI ΚΑΙ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡ. 12.01.2017 ΠΟΥ ΕΚΔΟΘΗΚΕ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΜΕΣΟΥ ΣΤΗΝ ΑΙΤΗΣΗ ΑΡ. 84/2014 Ε. Δ. ΛΕΜΕΣΟΥ ΔΥΝΑΜΕΙ ΤΗΣ ΟΠΟΙΑΣ ΑΠΟΡΡΙΦΘΗΚΕ Η ΑΙΤΗΣΗ ΗΜΕΡ. 16.02.2015 ΧΩΡΙΣ ΝΑ ΔΟΘΕΙ ΣΤΟΥΣ ΕΠΗΡΕΑΖΟΜΕΝΟΥΣ ΑΙΤΗΤΕΣ Η ΕΥΚΑΙΡΙΑ ΝΑ ΑΚΟΥΣΘΟΥΝ ΕΝΩ ΑΠΟ ΤΗΝ ΦΥΣΗ ΤΗΣ ΔΙΑΔΙΚΑΣΙΑΣ ΤΟΥΣ ΑΝΑΓΝΩΡΙΖΕΤΟ ΤΟ ΕΝ ΛΟΓΩ ΔΙΚΑΙΩΜΑ ΑΝΑΦΟΡΙΚΑ ΜΕ ΤΗΝ ΑΠΟΦΑΣΗ ΗΜΕΡ. 12.01.2017 ΠΟΥ ΕΚΔΟΘΗΚΕ ΑΠΟ ΤΟ ΕΠΑΡΧΙΑΚΟ ΔΙΚΑΣΤΗΡΙΟ ΛΕΜΕΣΟΥ ΣΤΗΝ ΑΙΤΗΣΗ ΑΡ. 84/2014 Ε. Δ. ΛΕΜΕΣΟΥ ΔΥΝΑΜΕΙ ΤΗΣ ΟΠΟΙΑΣ ΑΠΟΡΡΙΦΘΗΚΕ Η ΑΙΤΗΣΗ ΗΜΕΡ. 16.02.2015 ΧΩΡΙΣ ΝΑ ΔΟΘΕΙ ΣΤΟΥΣ ΕΠΗΡΕΑΖΟΜΕΝΟΥΣ ΑΙΤΗΤΕΣ Η ΕΥΚΑΙΡΙΑ ΝΑ ΑΚΟΥΣΘΟΥΝ ΕΝΩ ΑΠΟ ΤΗΝ ΦΥΣΗ ΤΗΣ ΔΙΑΔΙΚΑΣΙΑΣ ΤΟΥΣ ΑΝΑΓΝΩΡΙΖΕΤΟ ΤΟ ΕΝ ΛΟΓΩ ΔΙΚΑΙΩΜΑ Μ. Ιωάννου , για τους Αιτητές. Α Π Ο Φ Α Σ Η ΠΑΜΠΑΛΛΗΣ, Δ .: Με την παρούσα αίτηση επιζητείται η παραχώρηση αδείας για την καταχώριση αιτήσεως για έκδοση προνομιακού εντάλματος Certiorari , με σκοπό την ακύρωση της απόφασης του Επαρχιακού Δικαστηρίου Λεμεσού, ημερ.                       12 Ιανουαρίου 2017, που εκδόθηκε στο πλαίσιο της Αίτησης 84/2014. , με σκοπό την ακύρωση της απόφασης του Επαρχιακού Δικαστηρίου Λεμεσού, ημερ.                       12 Ιανουαρίου 2017, που εκδόθηκε στο πλαίσιο της Αίτησης 84/2014. Ο Γενικός Εισαγγελέας, στο πλαίσιο διερεύνησης αδικημάτων, μεταξύ άλλων, συνωμοσίας προς διάπραξη κλοπής και νομιμοποίησης εσόδων από παράνομες δραστηριότητες, αιτήθηκε την έκδοση διατάγματος για την παγοποίηση λογαριασμών, που κατ' ισχυρισμό, ήταν αντικείμενο διερεύνησης των πιο πάνω ποινικών αδικημάτων. Το διάταγμα εκδόθηκε μονομερώς στα πλαίσια της Αίτησης 84/2014, στη βάση ενόρκου δηλώσεως του αστυφύλακα 709, Νικόλα Χαραλάμπους στις 30 Δεκεμβρίου 2014. Υπήρξε παγοποίηση και απαγόρευση οποιασδήποτε συναλλαγής για το χρηματικό ποσό των €558.316,57, ποσό που βρισκόταν κατατεθημένο στην Ελληνική Τράπεζα στο λογαριασμό με αριθμό 2400162714001 και ήταν στο όνομα της εταιρείας Ο Γενικός Εισαγγελέας, στο πλαίσιο διερεύνησης αδικημάτων, μεταξύ άλλων, συνωμοσίας προς διάπραξη κλοπής και νομιμοποίησης εσόδων από παράνομες δραστηριότητες, αιτήθηκε την έκδοση διατάγματος για την παγοποίηση λογαριασμών, που κατ' ισχυρισμό, ήταν αντικείμενο διερεύνησης των πιο πάνω ποινικών αδικημάτων. Το διάταγμα εκδόθηκε μονομερώς στα πλαίσια της Αίτησης 84/2014, στη βάση ενόρκου δηλώσεως του αστυφύλακα 709, Νικόλα Χαραλάμπους στις 30 Δεκεμβρίου 2014. Υπήρξε παγοποίηση και απαγόρευση οποιασδήποτε συναλλαγής για το χρηματικό ποσό των €558.316,57, ποσό που βρισκόταν κατατεθημένο στην Ελληνική Τράπεζα στο λογαριασμό με αριθμό 2400162714001 και ήταν στο όνομα της εταιρείας MAGNIFIA GANDHILL LIMITED (αιτητών 1). Το εκδοθέν διάταγμα στρεφόταν, μεταξύ άλλων, και στην πιο πάνω εταιρεία, η οποία ήταν καθ'ων η αίτηση 5 στην Αίτηση 84/2014.               Στη βάση της ενόρκου δηλώσεως, που συνόδευε την αίτηση, αναφερόταν ότι η εν λόγω εταιρεία είναι κυπριακή και μέτοχος της με ποσοστό 100% ήταν η Ευγενία Παρασκευαΐδου, καθ'ου η αίτηση 1 στο πλαίσιο της Αιτήσεως υπ' αρ. 84/2014. Το εκδοθέν διάταγμα στρεφόταν, μεταξύ άλλων, και στην πιο πάνω εταιρεία, η οποία ήταν καθ'ων η αίτηση 5 στην Αίτηση 84/2014.               Στη βάση της ενόρκου δηλώσεως, που συνόδευε την αίτηση, αναφερόταν ότι η εν λόγω εταιρεία είναι κυπριακή και μέτοχος της με ποσοστό 100% ήταν η Ευγενία Παρασκευαΐδου, καθ'ου η αίτηση 1 στο πλαίσιο της Αιτήσεως υπ' αρ. 84/2014. Η Oksana Veryga από την Ουκρανία (αιτήτρια 1), απέστειλε επιστολή, μέσω του δικηγόρου της, προς την Ελληνική Τράπεζα, καθ'ου η αίτηση 8 στο πλαίσιο της Αιτήσεως υπ' αρ. 84/2014, με την οποία γνωστοποιούσε ότι οι μετοχές οι οποίες βρίσκονται στο όνομα της Ευγενίας Παρασκευαΐδου δόθηκαν δυνάμει κατεπιστεύματος και τα συγκεκριμένα παγοποιηθέντα χρήματα ανήκουν στην ιδία. Η εν λόγω επιστολή στάληκε στις 18 Δεκεμβρίου 2014. Και τούτο έγινε πριν την έκδοση του διατάγματος, όπως υποστήριξε ο ευπαίδευτος συνήγορος των αιτητών, για να καταδείξει ότι το συγκεκριμένο στοιχείο παρέλειψε να το αναφέρει στον όρκο που ετοίμασε ο αστυφύλακας, αιτούμενος την έκδοση του διατάγματος για παγοποίηση του λογαριασμού, το οποίο, όπως σημείωσα, εκδόθηκε στις 30 Δεκεμβρίου 2014. Στις 16 Φεβρουαρίου 2015 οι αιτητές Ο. Veryga και η εταιρεία MAGNIFIA GANDHILL LIMITED υπέβαλαν αίτηση για παραμερισμό και/ή ακύρωση του εκδοθέντος μονομερώς διατάγματος, ημερ.                            30 Δεκεμβρίου 2014, και θεωρώ σημαντικό να παραθέσω το πλήρες κείμενο του αιτητικού: «(Α) Διάταγμα του Δικαστηρίου παραμερίζον και/ή ακυρώνον το Διάταγμα και/ή την απόφαση την εκδοθείσα μονομερώς την 30.12.2014 εις την υπό τον ως άνω αριθμό και τίτλο αίτηση εναντίον των Καθ'ων η Αίτηση 5.» «(Α) Διάταγμα του Δικαστηρίου παραμερίζον και/ή ακυρώνον το Διάταγμα και/ή την απόφαση την εκδοθείσα μονομερώς την 30.12.2014 εις την υπό τον ως άνω αριθμό και τίτλο αίτηση εναντίον των Καθ'ων η Αίτηση 5.» Όπως έχω σημειώσει, καθ'ου η αίτηση 5 είναι η εταιρεία και το όνομα της Ο. Veryga δεν περιλαμβάνεται μεταξύ των καθ'ων η αίτηση στο πλαίσιο της Αιτήσεως 84/2014. Η αίτηση ημερ. 16 Φεβρουαρίου 2015 για παραμερισμό του διατάγματος, αντίκρυσε την ένσταση του Γενικού Εισαγγελέα. Το επόμενο πρακτικό του δικαστηρίου αναφορικά με την εν λόγω υπόθεση, είναι στις 7 Δεκεμβρίου 2016, που ακολούθησε νέο πρακτικό στις 16 Δεκεμβρίου 2016 και τελικώς, η απόφαση του δικαστηρίου ημερ. 12 Ιανουαρίου 2017, δυνάμει της οποίας, μεταξύ άλλων αιτήσεων, απερρίφθη και η αίτηση των αιτητών για παραμερισμό του διατάγματος, ημερ. 16 Δεκεμβρίου 2015, στη βάση της ύπαρξης κατάχρησης της διαδικασίας. Στο πλήρες κείμενο της απόφασης θα επανέλθω σε μεταγενέστερο στάδιο, όταν θα εξετάζω τις εισηγήσεις που υποβλήθηκαν. Με την παρούσα αίτηση αμφισβητείται η νομιμότητα της δικαστικής πράξης, δυνάμει της οποίας εκδόθηκε το διάταγμα απόρριψης της αιτήσεως. Ο ευπαίδευτος συνήγορος αναγνώρισε, κατ' αρχάς, ότι η ενέργεια του δικαστηρίου εμπίπτει εντός της διακριτικής ευχέρειας που παρέχεται σε ένα δικαστήριο, πλην, όμως, ο κ. Ιωάννου έδωσε έμφαση στο γεγονός ότι η αίτηση των αιτητών απερρίφθη, κατά παράβαση των κανόνων φυσικής δικαιοσύνης, γιατί με την ενέργεια του δικαστηρίου στερήθηκαν του δικαιώματος να ακουστεί η αίτηση τους, προτού το δικαστήριο την απορρίψει. Ο κ. Ιωάννου αναγνώρισε επίσης ότι, όντως υπήρχαν σε εκκρεμότητα εντός του πλαισίου της Αίτησης 84/2014 πέντε αιτήσεις, πλην, όμως, όπως ανέφερε, η Ο. V Με την παρούσα αίτηση αμφισβητείται η νομιμότητα της δικαστικής πράξης, δυνάμει της οποίας εκδόθηκε το διάταγμα απόρριψης της αιτήσεως. Ο ευπαίδευτος συνήγορος αναγνώρισε, κατ' αρχάς, ότι η ενέργεια του δικαστηρίου εμπίπτει εντός της διακριτικής ευχέρειας που παρέχεται σε ένα δικαστήριο, πλην, όμως, ο κ. Ιωάννου έδωσε έμφαση στο γεγονός ότι η αίτηση των αιτητών απερρίφθη, κατά παράβαση των κανόνων φυσικής δικαιοσύνης, γιατί με την ενέργεια του δικαστηρίου στερήθηκαν του δικαιώματος να ακουστεί η αίτηση τους, προτού το δικαστήριο την απορρίψει. Ο κ. Ιωάννου αναγνώρισε επίσης ότι, όντως υπήρχαν σε εκκρεμότητα εντός του πλαισίου της Αίτησης 84/2014 πέντε αιτήσεις, πλην, όμως, όπως ανέφερε, η Ο. V eryga δεν είχε υποβάλει καμία αίτηση ενδιαμέσως της αρχικής, και ούτε είχε προβεί σε οποιοδήποτε άλλο δικαστικό διάβημα, παρά μόνο ανέμενε την εκδίκαση της αιτήσεως της. Το έτερο επιχείρημα που προβλήθηκε από πλευράς των αιτητών ήταν ότι το δικαστήριο ενήργησε με καταφανή πλάνη, η                          οποία εξάγεται από το περιεχόμενο των πρακτικών που προαναφέρθηκαν. Συγκεκριμένα, ο συνήγορος επικέντρωσε την προσοχή του στη δήλωση του δικαστηρίου ότι η υπόθεση θα έπρεπε να αναβληθεί, και αναβλήθηκε δύο φορές το Δεκέμβριο, ήτοι, στις 7 και 16 Δεκεμβρίου 2016, διότι είχε στο μεταξύ απολεσθεί ο δικαστικός φάκελος. Ενώ το δικαστήριο δήλωνε ότι χωρίς την ανεύρεση του φακέλου δεν θα μπορούσε να προχωρήσει στην έκδοση απόφασης επί των αιτήσεων, στη συνέχεια, στην απόφαση του ημερ. 12 Ιανουαρίου 2017, δεν γίνεται καμιά αναφορά στο εάν και κατά πόσο ο φάκελος έχει εντοπιστεί. Το τρίτο σκέλος της επιχειρηματολογίας του ευπαίδευτου συνηγόρου εδράζεται στο γεγονός ότι το εκδοθέν στις                                      30 Δεκεμβρίου 2014 διάταγμα παγοποίησης, στη βάση ενόρκου δηλώσεως από αστυφύλακα, έγινε χωρίς την αναφορά στην επιστολή του δικηγόρου ημερ. 18 Δεκεμβρίου 2014, όπου γνωστοποιείτο πλέον στην τράπεζα ότι τα εν λόγω ποσά ήταν ιδιοκτησία της O . Veryga . Προτού ασχοληθώ με τα επί μέρους επιχειρήματα, θα πρέπει να προσδιοριστεί ο ρόλος που καλείται να διαδραματίσει το παρόν Δικαστήριο, ασκώντας τη συνταγματικά προσδιορισθείσα εξουσία του Ανωτάτου Δικαστηρίου, δυνάμει του ΄Αρθρου 155.4 του Συντάγματος, να επιλαμβάνεται προνομιακών ενταλμάτων τα οποία από τη φύση τους εδράζονται στο κατάλοιπο εξουσίας. Η νομολογία επιτάσσει ότι, η διαδικασία για παραχώρηση αδείας για έκδοση προνομιακού εντάλματος Certiorari , δεν έχει, ως αντικείμενο, την αναθεώρηση της ορθότητας των αποφάσεων των κατώτερων δικαστηρίων. Ο έλεγχος αυτός ασκείται αποκλειστικά στο πλαίσιο της δευτεροβάθμιας δικαιοδοσίας του Ανωτάτου Δικαστηρίου. Η αρχή επί της οποίας εδράζεται η δικαιοδοτική βάση εξέτασης αιτήσεων για παραχώρηση αδείας καταχώρισης προνομιακού εντάλματος, είναι η σύννομη άσκηση της δικαιοδοσίας του κατώτερου δικαστηρίου. (Βλ. In Re Kakos (1985) 1 C . L . R . 250 ). Περαιτέρω, εξετάζοντας την πιθανότητα χορήγησης αδείας θα πρέπει να εξεταστεί κατά πόσο ο αιτητής έχει, εκ πρώτης όψεως, τεκμηριώσει και αιτιολογήσει τη χορήγηση αδείας. (Βλ. Λυσιώτης (1986) 1 Α.Α.Δ. 1696 ). Τα προνομιακά εντάλματα παραχωρούνται κατ' εξαίρεση όταν από το ίδιο το πρακτικό διαπιστώνεται έλλειψη ή υπέρβαση δικαιοδοσίας ή έκδηλη πλάνη περί το Νόμο ή παραβίαση των κανόνων φυσικής δικαιοσύνης. (Βλ. επίσης Global Consolidator Public Ltd (2006) 1 A . A .Δ. 464 ). Σημειώνεται περαιτέρω ότι, όπως τονίστηκε στην υπόθεση Hellenger Trading Ltd (2000) 1 A . A .Δ. 1965 , και, αν ακόμα, στοιχειοθετηθεί εκ πρώτης όψεως υπόθεση, η άδεια δεν χορηγείται στις περιπτώσεις όπου προσφέρεται άλλο ένδικο μέσο θεραπείας, εκτός όπου καταδεικνύεται με επάρκεια η ύπαρξη εξαιρετικών περιστάσεων. Επανέρχομαι τώρα στα τρία πρακτικά του Επαρχιακού Δικαστηρίου Λεμεσού, ημερ. 7 Δεκεμβρίου 2016, 16 Δεκεμβρίου 2016 και                      12 Ιανουαρίου 2017, που θα εξεταστούν ως ενιαίο σύνολο, καθότι είναι μια σειρά από τοποθετήσεις του δικαστηρίου, που κατέληξαν στην απόρριψη της αιτήσεως στις 12 Ιανουαρίου 2017. Όπως έχω σημειώσει, υπήρχαν σε εκκρεμότητα, προς εκδίκαση στο Επαρχιακό Δικαστήριο Λεμεσού, στο πλαίσιο της Αίτησης 84/2014: Α) Αίτηση από Κορνήλιο Παρασκευόπουλου και Σοφία Μπουντακίδου (καθ'ων η αίτηση 2 και 3) ημερ. 16 Φεβρουαρίου 2015. Β) αΑίτηση από Όπως έχω σημειώσει, υπήρχαν σε εκκρεμότητα, προς εκδίκαση στο Επαρχιακό Δικαστήριο Λεμεσού, στο πλαίσιο της Αίτησης 84/2014: Α) Αίτηση από Κορνήλιο Παρασκευόπουλου και Σοφία Μπουντακίδου (καθ'ων η αίτηση 2 και 3) ημερ. 16 Φεβρουαρίου 2015. Β) αΑίτηση από MAGNIFIA GANDHILL LIMITED (καθ'ων η αίτηση 5) και Oksana Veryga ημερ. 16 Φεβρουαρίου 2015.                          Γ) Αίτηση από ημερ. 16 Φεβρουαρίου 2015.                          Γ) Αίτηση από APL ALEXANDER PROMOTIONS LTD (καθ'ων η αίτηση 6) ημερ. 16 Φεβρουαρίου 2015. Δ) Αίτηση από τους (καθ'ων η αίτηση 6) ημερ. 16 Φεβρουαρίου 2015. Δ) Αίτηση από τους KALUGINA MARINA και KALUGIN ANDREY (καθ'ων η αίτηση 1 στην αρχική αίτηση) ημερ. 18 Φεβρουαρίου 2015 και Ε) αίτηση από MARK ADAM KEYGHTLEY (καθ'ου η αίτηση 4 στην αρχική αίτηση) ημερ. 18 Φεβρουαρίου 2015. Στις 7 Δεκεμβρίου 2016 το δικαστήριο αναφέρει ότι είχε ακούσει τις αγορεύσεις των δύο πλευρών για το θέμα της κατάχρησης της δικαιοδοσίας, που ηγέρθη από το ίδιο το δικαστήριο αυτεπαγγέλτως στις 17 Νοεμβρίου 2016 και είχε επιφυλάξει την απόφαση του για τις 23 Νοεμβρίου 2016. Στο μεταξύ, αναφέρεται στη συνέχεια, διαπιστώθηκε ότι ένας εκ των τριών φακέλων, ο οποίος συναποτελεί το φάκελο της υπόθεσης, δεν είχε εντοπιστεί και σ' αυτόν υπήρχε η αρχική αίτηση για παγοποίηση και η ένσταση. Το δικαστήριο ανέβαλε την έκδοση της απόφασης του μέχρι τις 16 Δεκεμβρίου 2016 και δόθηκαν οδηγίες στο πρωτοκολλητείο να ετοιμαστεί υποκατάστατος φάκελος και ζητήθηκε από τους συνηγόρους να προβούν στις αναγκαίες διευθετήσεις για να ετοιμαστεί ο εν λόγω υποκατάστατος φάκελος. Στις 16 Δεκεμβρίου 2016 διαπιστώθηκε ότι ετοιμάστηκε υποκατάστατος φάκελος, πλην, όμως, όπως αναφέρεται στο πρακτικό, « δεν υπάρχουν όλα τα έγγραφα που αφορούν τη διαδικασία που αφορά ο φάκελος αυτός ». Το δικαστήριο έδωσε οδηγίες όπως τηρείται ενήμερο για τον εντοπισμό των εγγράφων τα οποία δεν είχαν τοποθετηθεί στον υποκατάστατο φάκελο και όρισε για έκδοση της ενδιάμεσης επιφυλαχθείσας απόφασης την 12 Ιανουαρίου 2017. Στη βάση του ιστορικού που παρατίθεται σημειώνεται ότι οι επτά καθ'ων η αίτηση είχαν καταχωρίσει ένσταση στο εκδοθέν διάταγμα παγοποίησης και το οποίο είχε εντέλει οριστικοποιηθεί, μετά από ακροαματική διαδικασία, στις 17 Μαρτίου 2015. Το δικαστήριο κάμνει αναφορά στα δικαστικά διαβήματα τα οποία ακολούθησαν και συγκεκριμένα, σε αίτηση ημερ. 4 Μαΐου 2015 που καταχωρήθηκε εκ μέρους των καθ'ων η αίτηση 17 με σκοπό την ακύρωση του διατάγματος, που οδήγησε σε απόρριψη της στις                         8 Ιουλίου 2015. Επίσης γίνεται αναφορά σε πολιτική αίτηση που καταχωρήθηκε ενώπιον του Ανωτάτου Δικαστηρίου, που με απόφαση ημερ. 29 Μαΐου 2015 απερρίφθη. Ακολούθησε άλλη αίτηση ημερ. 23 Ιουλίου 2015 με σκοπό την ακύρωση του διατάγματος, που και πάλι οδηγήθηκε σε απόρριψη με απόφαση ημερ. 11 Μαρτίου 2016. Εναντίον της πιο πάνω απόφασης εκκρεμεί έφεση. Στη συνέχεια, το δικαστήριο επιλαμβάνεται του θέματος της κατάχρησης της δικαστικής δικαιοδοσίας και παραθέτει τη νομολογία επ' αυτού. Το δικαστήριο σημειώνει ότι οι προβληθέντες ισχυρισμοί των αιτητών στην τότε προς εκδίκαση διαδικασία, είχαν συμπεριληφθεί σε προγενέστερες αιτήσεις και απερρίφθησαν στη βάση της απόφασης του δικαστηρίου ημερ. 17 Μαρτίου 2015. Στο παρόν στάδιο δεν εξετάζεται η ορθότητα της συγκεκριμένης απόφασης του δικαστηρίου και του σκεπτικού της νομικής του κατάληξης. Το πρωτόδικο δικαστήριο ενήργησε στη βάση κάποιων δεδομένων τα οποία παραθέτει. Δεν υπάρχει αμφισβήτηση από πλευράς των αιτητών ως προς τα γεγονότα, ούτε υπάρχει οποιοσδήποτε ισχυρισμός περί μη ορθότητας των γεγονότων αυτών. Συνεπώς, βρίσκομαι μπροστά σε μια άσκηση διακριτικής ευχέρειας και ενός νομικού συλλογισμού, ο οποίος στη βάση του εμπεριέχει όλα τα στοιχεία της νόμιμης άσκησης διακριτικής ευχέρειας. Καθίσταται, εκ πρώτης όψεως, εκτός της εμβέλειας εξέτασης στο πλαίσιο ενός προνομιακού εντάλματος Certiorari . Τούτο, όπως σημείωσα, αναγνωρίζεται και από τον ευπαίδευτο συνήγορο, πλην, όμως, ισχυρίστηκε, και σημείωσα πιο πάνω, υπήρξε παραβίαση των αρχών φυσικής δικαιοσύνης γιατί οι αιτητές στερήθηκαν του δικαιώματος να ακουστούν. Η εισήγηση αυτή δεν με βρίσκει σύμφωνο. Η δικαστική προσέγγιση και η εξέταση θέματος κατάχρησης εμπίπτει στο πλαίσιο εξέτασης της αίτησης, έστω και προκαταρκτικά, χωρίς την εξέταση της ουσίας. Υπήρξε δικαστική κρίση επί του προκειμένου ٠ αποφάσισε το δικαστήριο επί του βάσιμου ή όχι της αίτησης. Το αν το δικαστήριο απέρριψε και τις πέντε εκκρεμούσες αιτήσεις μέσα στο ίδιο πρακτικό, δεν διαφοροποιεί την κατάσταση. Ο δικαστής δίδει λόγο και ασχολείται με κάθε μια από τις εκκρεμούσες αιτήσεις, περιλαμβανομένης και της αιτήσεως των αιτητών. Συνεπώς, δεν μπορεί να προβληθεί επιχείρημα περί μη δυνατότητας ακρόασης. Το αν η ενέργεια του δικαστηρίου ήταν η ενδεδειγμένη και αν ο τελικός δικαστικός λόγος είναι ορθός, είναι θέματα τα οποία θα απασχολήσουν το Εφετείο, εάν και εφόσον καταχωρηθεί έφεση. Το δεύτερο επιχείρημα που προβλήθηκε ήταν ότι υπήρξε καταφανής πλάνη, η οποία γίνεται εύκολα αντιληπτή, όπως προβλήθηκε, από τα πρακτικά του δικαστηρίου ημερ. 7 και                           16 Δεκεμβρίου 2016. Η επικέντρωση της προσοχής του συνηγόρου, ήταν η δήλωση του δικαστηρίου ότι χωρίς τον εντοπισμό του μη ανευρεθέντα φακέλου ή τη συμπλήρωση του υποκατάστατου φακέλου, δεν θα ήταν δυνατό να προχωρήσει στην έκδοση απόφασης. Πουθενά, αναφέρει ο κ. Ιωάννου, δεν γίνεται μνεία στην τελική απόφαση του δικαστηρίου, ημερ. 12 Ιανουαρίου 2017, αν ο φάκελος αυτός συμπληρώθηκε ή εντοπίστηκε. Με όλο το σεβασμό προς τον ευπαίδευτο συνήγορο, τούτο δεν έχει οποιαδήποτε ιδιαίτερη σημασία καθότι το δικαστήριο, στο πλαίσιο της διακριτικής του ευχέρειας, προχώρησε με το υλικό το οποίο είχε στην κατοχή του να εκδώσει την ενδιάμεση του απόφαση. Το αν υπάρχουν ή όχι ελλείψεις οι οποίες δεν έπρεπε να οδηγήσουν στην έκδοση της απόφασης, είναι κάτι το οποίο και πάλι θα μπορεί να αποφασιστεί στο πλαίσιο έφεσης. Το τελευταίο σκέλος της επιχειρηματολογίας που αναπτύχθηκε έχει σχέση με δόλο που, κατ' ισχυρισμό, υπήρξε και δεν ανάγεται παρά μόνο στην αρχική ένορκη δήλωση, που έγινε για σκοπούς έκδοσης του αρχικού διατάγματος, ημερ. 30 Δεκεμβρίου 2014, από τον αστυφύλακα Χαραλάμπους. Δεν έχω αντιληφθεί, με όλο το σεβασμό προς τον ευπαίδευτο συνήγορο, πώς αυτό το στοιχείο του δόλου, αν υπήρξε, το οποίο εδράζεται στη μη αναφορά στην επιστολή των δικηγόρων της O . Veryga , ημερ. 18 Δεκεμβρίου 2014, που έγινε προς την Ελληνική Τράπεζα, ένα εκ των καθ'ων η αίτηση στην Αίτηση 84/2014, μπορεί να συνδεθεί με το πρακτικό του δικαστηρίου, ημερ. 12 Ιανουαρίου 2017. , ημερ. 18 Δεκεμβρίου 2014, που έγινε προς την Ελληνική Τράπεζα, ένα εκ των καθ'ων η αίτηση στην Αίτηση 84/2014, μπορεί να συνδεθεί με το πρακτικό του δικαστηρίου, ημερ. 12 Ιανουαρίου 2017. Στη βάση των πιο πάνω, θεωρώ ότι οι αιτητές δεν έχουν στοιχειοθετήσει εκ πρώτης όψεως θέμα που θα πρέπει να οδηγήσει στην παραχώρηση αίτησης για καταχώριση προνομιακού εντάλματος Certiorari και, εν πάση περιπτώσει, για την, κατ' ισχυρισμό, λανθασμένη απόφαση του δικαστηρίου, έχουν τη δυνατότητα να την αμφισβητήσουν με έφεση. Ως εκ τούτου, η αίτηση απορρίπτεται. Κ. ΠΑΜΠΑΛΛΗΣ, Δ. /ΔΓ"
  },
  {
    "filename": "1-201703-6-17NomAr.htm",
    "text": "ECLI:CY:AD:2017:D76 ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ ΑΝΩΤΑΤΟ ΔΙΚΑΣΤΗΡΙΟ ΚΥΠΡΟΥ (Αίτηση Νομικής Αρωγής Αρ. 6/2017) (Αίτηση Νομικής Αρωγής Αρ. 6/2017) 9 Μαρτίου 2017 [Τ.Θ. ΟΙΚΟΝΟΜΟΥ, Δ] ΑΝΑΦΟΡΙΚΑ ΜΕ ΤΟΝ ΠΕΡΙ ΝΟΜΙΚΗΣ ΑΡΩΓΗΣ ΔΙΑΔΙΚΑΣΤΙΚΟΣ ΚΑΝΟΝΙΣΜΟΣ (ΑΡ. 1) ΤΟΥ 2003 Ο ΠΕΡΙ ΝΟΜΙΚΗΣ ΑΡΩΓΗΣ ΝΟΜΟΣ (Ν. 165(Ι)/2002) ΑΙΤΗΣΗ ΓΙΑ ΠΑΡΟΧΗ ΔΩΡΕΑΝ ΝΟΜΙΚΗΣ ΑΡΩΓΗΣ ΑΙΤΗΣΗ ΑΠΟ SEYED TAGHI HOSSEINI BAYATI Αιτητής παρών. Β. Καρλεττίδου (κα), εκ μέρους του Γενικού Εισαγγελέα, για τη Δημοκρατία. Α Π Ο Φ Α Σ Η ΟΙΚΟΝΟΜΟΥ, Δ. : Ο αιτητής, υπήκοος Ιράν, αφίχθηκε παράνομα στη Δημοκρατία μέσω κατεχομένων και υπέβαλε αίτημα για πολιτικό άσυλο το οποίο απερρίφθη και δευτεροβάθμια από την Αναθεωρητική Αρχή Προσφύγων, στις 13.2.2012. Η απορριπτική απόφαση της Αναθεωρητικής Αρχής επιβεβαιώθηκε αργότερα, το 2015, όταν η Αρχή απέρριψε αίτημα του αιτητή για επανάνοιγμα του φακέλου του. Στις 8.6.2012 τα στοιχεία του καταχωρίστηκαν στον κατάλογο αναζητουμένων προσώπων.  Στις 15.11.2014 εντοπίστηκε και συνελήφθη ως διαμένων στη Δημοκρατία παράνομα.  Την επομένη εκδόθηκαν εναντίον του διατάγματα κράτησης και απέλασης.  Λόγω της άρνησης του να συνεργαστεί με τις αρχές για επιστροφή του στο Ιράν, η κράτηση του παρατεινόταν για συνεχείς περιόδους, συνολικά πέραν των δεκατεσσάρων μηνών.  Ο αιτητής καταχώρισε δια δικηγόρου την αίτηση habeas corpus , Πολιτική Αίτηση Αρ. Πολιτική Αίτηση Αρ. 12/2016 , η οποία απερρίφθη στις 25.2.2016.  Στα πλαίσια εκείνα είχε επίσης υποβληθεί αίτηση για νομική αρωγή η οποία απερρίφθη ως αποσυρθείσα. Στις 28.4.2016, όμως, καθώς είχε συμπληρώσει σχεδόν 18 μήνες κράτησης, αφέθηκε ελεύθερος με οδηγίες να αναχωρήσει οικειοθελώς από τη Δημοκρατία εντός τριών μηνών, κάτι που παρέλειψε να πράξει, οπότε συνελήφθη εκ νέου, την 1.11.2016, για το αδίκημα της παράνομης παραμονής.  Την επομένη εκδόθηκαν εναντίον του διατάγματα κράτησης και απέλασης με βάση το άρθρο 6(1)(κ)(λ) του περί Αλλοδαπών και Μετανάστευσης Νόμου, Κεφ. 105 , όπως τροποποιήθηκε και στις 4.1.2017 η κράτησή του παρατάθηκε για περαιτέρω περίοδο δύο μηνών για τους ίδιους, ως άνω, λόγους. Τώρα ο αιτητής αιτείται νομικής αρωγής αναφορικά με τη νομική αντιπροσώπευσή του σε διαδικασία της φύσεως habeas corpus με σκοπό να προσβάλει τη διάρκεια κράτησής του δυνάμει των εν λόγω διαταγμάτων. Κατά τα προβλεπόμενα από τον περί Νομικής Αρωγής Διαδικαστικό Κανονισμό (Αρ. 1) του 2003 (Καν. 5), ακούστηκαν ο αιτητής και η ευπαίδευτη εκπρόσωπος του Γενικού Εισαγγελέα της Δημοκρατίας με σκοπό να αποφασιστεί κατά πόσον η περίπτωση καλύπτεται από τις πρόνοιες του περί Νομικής Αρωγής Νόμου του 2002 (Ν. 165(Ι)/2002 , όπως τροποποιήθηκε). Η ευπαίδευτη εκπρόσωπος του Γενικού Εισαγγελέα εισηγήθηκε ότι το αίτημα δεν μπορεί να εγκριθεί γιατί δεν τυγχάνουν εφαρμογής οι πρόνοιες του άρθρου 5(α) του περί Νομικής Αρωγής Νόμου.  Είχα την ευκαιρία να εξετάσω το ίδιο ζήτημα σε προηγούμενη υπόθεση ( Αίτηση Νομικής Αρωγής Αρ. 21/2016, Αναφορικά με την αίτηση του Αίτηση Νομικής Αρωγής Αρ. 21/2016, Αναφορικά με την αίτηση του Abrar Gujjar , ημερομηνίας 12.4.2016) όπου ελέχθησαν τα ακόλουθα: «Σύμφωνα με το άρθρο 5 του περί Νομικής Αρωγής Νόμου, σε διαδικασίες για παραβιάσεις ανθρωπίνων δικαιωμάτων παρέχεται δωρεάν νομική αρωγή σε διαδικασίες για «καθορισμένες παραβιάσεις ανθρωπίνων δικαιωμάτων», ήτοι των ανθρωπίνων δικαιωμάτων τα οποία εκτίθενται στον Πίνακα του Νόμου. Οι διαδικασίες αυτές μπορούν να περιλαμβάνουν πολιτική ή ποινική διαδικασία. Η παρούσα είναι πολιτική διαδικασία. Η παροχή νομικής αρωγής προϋποθέτει όμως πολιτική διαδικασία που να εγείρεται εναντίον της Δημοκρατίας για ζημιά που υπέστη πρόσωπο συνεπεία καθορισμένων παραβιάσεων ανθρωπίνων δικαιωμάτων (άρθρο 5(1)(α)). Περιπτώσεις όπως η παρούσα, σύμφωνα με σταθερή πορεία της νομολογίας, δεν καλύπτονται από την εν λόγω πρόνοια ( Αίτηση Μ Αίτηση Μ ohsenGharahasanloo , Αρ . Αίτ. 13/2013, ημερ. 14.3.2013 , Αίτηση Afran Sidiggue, Αρ. Αίτηση Afran Sidiggue, Αρ. Αίτ. 18/2013, ημερ. 21.6.2013 , Αίτηση Fatima Ali, Αρ. Αίτηση Fatima Ali, Αρ. Αίτ. 40/2013, ημερ. 20.12.2013 , Αίτηση Αίτηση Arinze Kingsley Anyanta , Αρ. Αίτ. 6/2016, ημερ. 16.2.2016 ).» Υπήρξε και συνέχεια στην παραπάνω σταθερή γραμμή της νομολογίας  ( Αίτηση Νομικής Αρωγής Αρ. 21/2016, Αναφορικά με την αίτηση του Αίτηση Νομικής Αρωγής Αρ. 21/2016, Αναφορικά με την αίτηση του Zakir Ullah , ημερομηνίας 30.5.2016, Αίτηση Νομικής Αρωγής Αρ. 12/2017, Αναφορικά με την αίτηση του , ημερομηνίας 30.5.2016, Αίτηση Νομικής Αρωγής Αρ. 12/2017, Αναφορικά με την αίτηση του Gul Agha Mohammad Wazir , ημερομηνίας 7.3.2017 ). Παρά ταύτα και αναγνωρίζοντας ότι δεν προβλέπεται από το νόμο η παροχή νομικής αρωγής στην περίπτωσή του, ο αιτητής εισηγήθηκε ότι το γεγονός αυτό συνιστά παραβίαση του άρθρου 15 της Οδηγίας 2008/115/ΕΚ σχετικά με τους κοινούς κανόνες και διαδικασίες στα κράτη μέλη για την επιστροφή των παρανόμως διαμενόντων υπηκόων τρίτων χωρών, το οποίο προβλέπει ότι τα κράτη μέλη διασφαλίζουν την παροχή δωρεάν νομικής αρωγής στον ενδιαφερόμενο υπήκοο τρίτης χώρας.  Συνιστά, επίσης, παραβίαση του ’ρθρου 47 του Χάρτη των Θεμελιωδών Δικαιωμάτων της Ευρωπαϊκής Ένωσης, που αναφέρεται στην παροχή δωρεάν νομικής αρωγής σε όσους δεν διαθέτουν επαρκείς πόρους. Το ’ρθρο 6.3.γ της ΕΣΔΑ προβλέπει δικαίωμα νομικής αρωγής προκειμένου για κατηγορούμενο.  Αντίστοιχη είναι η πρόνοια του ’ρθρου 12 του Συντάγματος. Η υποχρέωση για νομική αρωγή σε πολιτικές υποθέσεις δημιουργείται, όπως ρητώς αναφέρεται στο εδάφιο 3 του ’ρθρου 47 του Χάρτη, σε περιπτώσεις όπου η νομική αρωγή είναι αναγκαία για να εξασφαλιστεί η αποτελεσματική πρόσβαση στη δικαιοσύνη.  Στα ίδια πλαίσια, η νομολογία του ΕΔΑΔ έχει αναγνωρίσει ότι θα πρέπει να προβλέπεται νομική αρωγή σε περιπτώσεις όπου η έλλειψή της θα καθιστούσε απρόσφορη την εξασφάλιση πραγματικής προσφυγής. Παραπέμφθηκα από την ευπαίδευτη δικηγόρο της Δημοκρατίας στην υπόθεση Airey v . Irland (1979) 2 E . H . R . R . 305 , όπου τέθηκαν κριτήρια που θα καθιστούσαν αναγκαία τη δωρεάν νομική αρωγή και σε πολιτικές υποθέσεις, ως ακολούθως: « However, despite the absence of a similar clause for civil litigation, Article 6 para.1 (art. 61) may sometimes compel the State to provide for the assistance of a lawyer when such assistance proves indispensable for an effective access to court either because legal representation is rendered compulsory, as is done by the domestic law of certain Contracting States for various types of litigation, or by reason of the complexity of the procedure or of the case» Εν πάση περιπτώσει όμως, είναι σαφές ότι δεν υφίσταται υποχρέωση των κρατών μελών δυνάμει της Σύμβασης για παροχή δωρεάν νομικής αρωγής σε όλες τις αστικές υποθέσεις και ότι εναπόκειται στα κράτη μέλη να θεσπίζουν διαδικασίες κατά τη δική τους επιλογή, νοουμένου ότι δεν θα είναι δυσανάλογες και αυθαίρετες και δεν θα επηρεάζουν το δικαίωμα προσφυγής στο δικαστήριο ( Del Sol v . France , Application no . 46800/99, 26 Feb 2002 ). Ειδικότερα, διαδικασίες όπως η παρούσα, αποφασίστηκε ότι δεν καλύπτονται από το ’ρθρο 6, ήτοι δεν είναι ποινικής φύσεως, αλλά εξετάζονται αποκλειστικά υπό το φως του ’ρθρου 5.4 της Σύμβασης, το οποίο διασφαλίζει δικαίωμα προσφυγής ενώπιον του δικαστηρίου κάθε προσώπου που στερείται της ελευθερίας του συνεπεία συλλήψεως ή κρατήσεως, ώστε το δικαστήριο να αποφασίσει εντός βραχείας προθεσμίας επί του νομίμου της κρατήσεώς του ( Amie and Others v . Bulgaria , Application no . 58149/08, 12 February 2013 ). Η Δημοκρατία, ενεργώντας στα δοθέντα ως άνω πλαίσια, προσδιόρισε τις διαδικασίες για τις οποίες μπορεί να παρασχεθεί δωρεάν νομική αρωγή στον περί Νομικής Αρωγής Νόμο.  Το άρθρο 4 καλύπτει ποινικές διαδικασίες, το άρθρο 5 διαδικασίες για παραβιάσεις ανθρωπίνων δικαιωμάτων, το άρθρο 6 προβλέπει την παροχή νομικής αρωγής σε οικογενειακές υποθέσεις, το άρθρο 6Α σε διασυνοριακές υποθέσεις, το άρθρο 6Β σε αιτητές και δικαιούχους διεθνούς ασύλου, το άρθρο 6Γ σε παρανόμως παραμένοντες υπηκόους τρίτης χώρας, το άρθρο 6Δ σε θύματα εμπορίας ανθρώπων, το άρθρο 6Ε σε διαδικασία πώλησης ενυποθήκου ακινήτου και το άρθρο 6ΣΤ σε πολίτες της Ένωσης και στα μέλη των οικογενειών τους. Οι πρόνοιες του άρθρου 6Γ του περί Νομικής Αρωγής Νόμου, αναφέρονται μεν σε παρανόμως παραμένοντα υπήκοο τρίτης χώρας, προκειμένου όμως για την άσκηση προσφυγής δυνάμει του ’ρθρου 146 του Συντάγματος κατά απόφασης επιστροφής (άρθρο 18ΟΗ του περί Αλλοδαπών και Μεταναστεύσεως Νόμου), κατά απόφασης περί απομάκρυνσης (άρθρο 18Π) και κατά απαγόρευσης εισόδου (άρθρο 18ΠΓ).  Η περίπτωση του αιτητή καλύπτεται από το άρθρο 18ΠΣΤ (5)(α) που προβλέπει ότι η διάρκεια κράτησης υπόκειται σε αίτηση για την έκδοση εντάλματος habeas corpus δυνάμει του ’ρθρου 155.4 του Συντάγματος. Οι αρμοδιότητες του παρόντος Δικαστηρίου καθορίζονται από το Νόμο.  Εν πάση περιπτώσει και αν ακόμα υπήρχε δυνατότητα υπέρβασης, δεν έχει υποδειχθεί, καθ΄οιονδήποτε τρόπο,  ότι πρόκειται για υπόθεση τέτοιας περιπλοκότητας ή δυσκολίας, ώστε η έλλειψη νομικής αρωγής να επηρέαζε τη δυνατότητα του αιτητή για πραγματική πρόσβαση στο δικαστήριο. Η αίτηση απορρίπτεται. Τ.Θ. Οικονόμου, Δ. /ΚΧ»Π"
  }
]